Flor aromática

Ndiayi ovi Tutu nuu vaxi ndayi na Ñuu ko’yo
A. Tutu ña xá’nda tyiñu Ñuu Ko’yo, nakuni ña, ta taxi ña ndiayi 
nda’a ndi’i ñuu nuu ká’an na kua’a nuu tu’un ña yíyo Ñuu Ko’yo, 
ña na nduku mii na yityi ña koo va’a na, xi’in ña, ná kasanani 
natyiñu yíyo ñuu na.
[...]
IV. Ra saá ná nduvii xa’a na, ta kuu ndi’i ña va’a kúmi na, ta na un 
ndí’i xa’a tu’un ká’an na, xi’in ña xíni na, tyi ña yo’o kúu ña ká’an 
xa’a na, ña yíyo na.

Xá ’a tu’un

Ña ásin te nakokó a nde na nuní, sakán yóo tu’un. Víxi an u’va, ítia, káma, kuaan an kuii a,
Ña yòó taxin an ña ndani, xaá te unvasa va’a; ndisu sakúu kiví ndio ini e, va’a te kuni a.
Na kóo ñakán ndi kúvi ká’an e sa káa inyivi, kúvi tu kuni e ña yóo, tuvi ndi ndúu a in tú’un inyivi, in 
tú’un ñu’ún inyivi mii kóo tikuii: in tú’un lulu mii yóo kití kuali.
Na kóo tu’un ndi kóo ña yóo, kóo ña kundani e nde see; na kóo tu’un ndi kóo kivi ña’an, kóo ña ndúu 
nde in ña’an; na kóo tu’un ndi kóo inyivi, va’a ka kóso é, koto mani é, koto e na va’a kua’nu a te 
ndatun kóo a, ñakán na samani a yoó te kundani e ña yóo kaníi núu ñu’ún inyivi, xáa e kundani e ña 
yóo nde see ndoso te núu ñu’ún mii nìketu e. 
Kuá’a ña in núu, te in núu ña kua’á ndatu’un tu’un, te nàtiaku Ñuu Ndo’yo. Ña ki’in núu tu’un te kuvi 
kundu a xá’a ña ku kuá’a ka ña ká’an kuatyi xá’a ña ndo’o tu’un ndatu’un e. Sakúu e xiní ndi ña kuá’a 
ka e te va’a sakán te kúu vika ka tu’un ña yóo núu ñu’ún inyivi, sakán tu te kuvi ka’an kuatyi e xa’á 
sakúu e.
Ña ndakú va ndi sakúu tu’un síi ndatu’un, xe yóo xe yóo ka’án a, síin tu kuni ka’án a, yóo tiaku mii a, te 
xe yóo xe yóo tu ndusu mii a. Ñakán na náhuatl, zoque, tepehuano, huichol, mexicanero, tu’un savi, 
mazateco, zapoteco, ngigua, tenek, totonaco, chichimeca y hñähñü, ndúu a tu’un ña kuni ka’án kua’a 
xi’in e, na kúu ña nìyóo xita’án yatá, ña xini tuní ndiaa ya’vi, ña vika yatá, nìndúu a tu’un ndiaa ya’vi 
na’nu te vitin xe xí’i a, te xe yóo tuku a nàtiaku a, sakúu tu’un vika kóo ka tyindiaa ya’vi a, ndisu nde na 
vitin ndi tiaku a. 
Tu’un ña tiaku, katin ka nima a ña ka’an indaa indaa yu’u. Ña vika xi’in tu’un, nde na ndikín, tiaku ini a 
nde sa ka taan kiví te xito natiaku tuku a nde dia ka kiví.
Ñakán na, tyi’i e ndikín tu’un… ita xi’in ndusu sakúu tu’un mii e, kóo ka ña ká’an e vitin, na ká’an mii a 
xa’a mii a, xi’in tatyi yu’ú ne kuali xi’in te kuali yóo núu Ñuu Ndo’yo.

Ñà yàxi nùù 
tutu yo
Xá’a tu’un  7
Tu’un ka’an ndoso  13
Yita tami xa’an  15
Un koo kuatyi yu’u  17
Ña kutyitun  19
Ñii tee xixa  21
Felipe Reyes Calleja  23
Artemio Campos Villanueva 
(1953-2005)  27
Ñuu Ndo’yo Itún Tityí  31
Ra Nákuatu  35
Na tata sánakuiso tu’un kua’an 
xi’in yaa savi  37
Ña xíni na ñuu yo  39
Ndiko  41
Kiti kisañi’na  43
Ña xíni na ñuu yo  45
Yiku tikuaa yuu  47
Yiku yita kutú  47
Ña xini na nuu to  49
Ña xini na ñuu yo  51
Ña káa na ñi’in  53
Un ka’ndia nikuvi
ka yo yitun  55
Xini ñuu  59
Ñii te lula Ariel xi’in teku’un  61

Tu’un ka’an 
ndoso 
Si’i mii i xáku ní i xa’a un ta,
níka’an ní i yo’o
kóni ní i xini i yo’o,
si’i mani mii i.
Si’i mii i ñi yita rosa vi 
kóni i kuu un, ta tyi’i i
yo’o yu’u ve’e i
ta xitaan, xitaan tyikaa i
takuii xa’a un, si’i mii i, ta saá 
un yityi yita un 
ta saá ndi’i kivi un xi’in i 
tyi kóni ní i xini i yo’o.
Si’i mii i nima xáku ní i xa’a un
kivi kua’an un ndutyu nuu l xáku ní xa’a 
un yita Rosa lo’o vi xikuu un nuu i
ta vitin un koo kaa un xi’in i.

Yita tami xa’an 

Luvi ní tami yíyo xiko un, 
ta kána un kiti ñuñu vaxi ri
ña náki’in ri na kumi un, 
ñuñu va’a ña vixin.
Yo’o kúu yita lo’o
luvi ní xáa, 
yu’u yityi nuu xíka i 
nuu kua’an i ka’vi i 
ve’e lo’o sikua’a. 
Un xiin xa’a un 
koo ndikivi un, 
ndisaa kivi kuni i 
kundaa i yo’o 
ña kusii ñini i xini i yo’o. 
Vaxi kivi náka’an i yo’o; 
ta kuakui ní xa’a un 
ta un koo ka un, 
kandityi nandiko i.

Un koo kuatyi 
yu’u 

Un koo kuatyi yu’u
ña kaku u ñuu yo’o, 
na yuva si’i yu kúu na 
xíni ni xa’a xikoo na xi’in yu yo’o.
Ta na yuvi ká’an na xi’in i.
Ña yuku sami kini ní káa ña 
kátyi na, kini ní káa ñuu kun 
kátyi na xi’in i.
Ta un suvi yu’u nìkixava’a yuku, 
tyi Dios katyi saá koo ña, 
ta mi ira nìka’an ña kaku i yo’o,
ta yo’o kúu ñuu i 
xa’a yuku sami. 

Ña kutyitun 

Ña savi 
vita ñini ñá, te ndua ñá nda’vi,
tuún nuu ña
ñá va’a xíka ndaku.
Yó’o ndúu ña nda’tun, 
na káa yita ña yo’o ku’u 
tuvi va’a núu un kúsii ñini un 
nataxi xi’in mii i un nuu tyuun ku’u.
Su… yoo ndúu te xíto ka’nu tyuun xa’a 
un nde ñii ra ña savi mii i 
ña xaa te sá’an ndi, 
xákundiaa ra yo’o, koto ka ndiso un 
tu’un do’o un kuá’an un 
kutyítum ra ña yítyi un,
na yivi ta’an un ta xa’a ña ndasi ñini un 
nda’vi, nda’vi ñá savi ta’an yo.

Ñii tee xixa

Xita’an nixika mii i te xixa katyi ra, ndi Ndiosi 
ndú ra, sákúu te yivi xito ka’nu ña’an ra ve’tee ra 
taxi ra ña’an xáxi ra tyíndee ra ita sakán te ka’an 
ra ndi núu kuaxi kóo kuatyi núu ñuu.
Koo ño’on, kuvi tee yivi, kuta’an tee xixa xi’in se’e 
ra, kuun savi ta kóo tundo’o, sakán na ti’ví Ndiosi 
tee xixa yo’o, te ka’án ra xi’in sákúu tee yivi 
tee tyindee va’a ra ña ka’án ndeyí, nakuatu e xa’a 
kanii ñuu inyivi.
Saka’n tee Ndiosi koo a, ña ka’nu ini xa’a e 
saka’n kúu na in kuu ti’vi naki’i xi’in ka’no yini na ra, 
ndoo ra in ndaa ñuu, in ndaa ve’e te tuku kivi kua’an 
ndíaka ña’an nia inka ñuu na kusun ra in ve’e.
Sákúu te yivi nákuta’an xi’in ra ityí, te nakuatu 
ra, xikan ra ndei, sondi’i saka’n te kuá’an ra ikú, 
ta un ndaa vitin un kóo ra nàndiko.

Felipe Reyes Calleja

Ta tata Felipe Reyes Calleja, kaku ra uku ona kua’an julio 
kuiya mil ñiin ciento uxu ñii, ña ñoo yita si’in, ña nda’vi ndaa 
Noo yita titi ka’no, ña Ñoo kuatyi. Yiva ra xikuu Librado 
Reyes Morales ta si’i ra xikuu Guadalupe Calleja Mayo, 
kómi ra oni kuiya ra, naji’in na ra nixaa na xi’in ra xikunduu 
ña ña tyi’yo Ñoo (Cozondiapa), ta yo’o ndúu na ra xa’no ra, 
kuu xikokomi ra oko o’on kuiya ra, ra nanda’a ra xi’in ñá 
Margarita Galindo Rojas ta xikokomi na uxu ñii se’e na. 
Ta tata Felipe Reyes, kuu tnanda’a ra, xikukuu ra
ta tyiño ndáa na xi’i, ñii kuiya kisatyon ra ña yo’o, 
ta yiján naji’in ra kúu ra lovasi (ta xíka xi’in tno’on 
ta siño), saá xikukuu ra ta ndijon ndaa sata ta 
Comandante ña Policía, yiján nandivi ra ta regidor 
xikuya sio’on xa’a viko unda nda ke yíyo ñoo. Saá 
naji’in ra tatno ña sata ña yóso na sindiki, sondi’i 
naudivi ra ta xíka xi’in na mayordomo ña viko ña San 
Marcos ña Majada Mole (San Vicente Amole), xiniyo 
ra tyi’yo Ñoo (Cozondiapa) ra xikisatyon ro Majada 
Mole. Xa nixika ndi’i ra tyiño kuatyi ña ve’e tyiño ra 
viko ve’e no’on.
Unda ta kúxikua’a ve’e tyiñu níxikuu ra. Ta tata 
Felipe Reyes, xini na ra tna’an “Lipi xa’a nii”, xikuu ra 
ta sáka’a ndisaa viko xisaka’a ra, nda sii kúu na yivi 
xinitaxa’a na, katyi va’a ní xisaka’a ra tno sáka’a, 
xi’in violín, ña yaa sii, xe’e yáu va’a ní xikisa ta’o na 
ra, katyi sii ní xiniyo ñini ra, ra va’a ní taa xikúu ra, 
ra nda nda vitrni.

Ta tata Felipe Kita ra Ñoo ra xi’in se’e ra, katyi 
xindo’o nakuia ra xiniyo ra ñoo ra, kuu kixaa ra Ñoo 
yita ye’e, lo’o va’a nakoo ra katyi xa xiniyo va noni 
ra, yo’o niyo ra ñii xau’un kuiya, ta sondi’i kita ra 
jua’an ra Ñoo Yita nda’yi, ñoo kuatyi ña sakua’a se’e 
ra, na yo’o oni kuiti na sakua’a ra ovi na nixino kuu 
na na sána’an na kuatyi. Ta tata Lipi xa’a nii komi ra 
oni siko ñii se’e yani ra ta ovi siko xau’un se’e yani 
sikua ra ta ovi se’e yani xa’ño ra, ra va’a ní nakoo 
ra ndátno’on ra xi’in na tno’on nandaxín ña kuu 
(cuento), tno’on náka’nda ñini (leyenda) tno’on un 
vasa kúndaa xa’a (mito), ta kua’a ñoo ka ña xíni ra, 
ta vitni, yíyo ra ña Ñoo Yita Nda’yi, ta kómi ra, komi 
siko uxu komi kuiya ra, ra koo ra ñii xau’un an oko 
kuiya ka.

Artemio Campos 
Villanueva
(1953-2005)

Ra tata xikua’a Artemio Campos Villanueva ta Ñuu Yoso Noni 
ndia’vi ndaa Ñuu Yuta Nda’yi. Ta tata yo’o nìxiya ra ñii ta ndityi 
tyi sakua’a ra música kuiya mil nìi ciento ovi xiko uxu uni. Ta ra 
sána’an ña’án kue’e ní nixiyo ra xina’an ta nìxika ra ka’vi ra, su 
keta ra kondaa ra kiti sana yiwa ra yoku.
Ta Sandi’i nìxina ra uxu oni kuiya, ta na xikua’a Ñuu Yoso Noni 
yo’o nija’an na xa’a ra, xi’in yíwa ra. Ña ná ndi’vi ra, ka’vi ra 
xi’in na música, ta lo’o tiempo niya’a ta saá ndìko tiki ra xindiaa 
ra kiti, ta ra xikua’a tuku yityi nija’an ra xi’in yiwa ra lo’o Artemio 
ña na ndiko ra ve’e Escuela ña música ña kutu’ra ra nota yaa.
Ta saá kuu ra ñii taa ta sana’an, ta saá va’a ní sakua’a na ta 
ta yiva ta lo’o yo’o kandixa va ra taxi ña’an ra na tivi ra, ta saá 
samdakoo ra kiti ta kìxa’a ra sakua’a ra xi’in na tna’an ra. 
Ta sana’an ña’an xìnani ra José Alarcón ta taxi nota yaa. 
Ta nii ñii ra kuali, sakua’a ta kutu’va ra ña sakua’a na. Ña kivi 
niya’a nìxiyo ní tyiñu tyi’i na, ña va kuxi na; Ta saña’an katyi 
ra wa’a ka nakasi na ve’e sakua’a na, tyi na kuali un nikuni ka 
na ka’vi na. Nda kivi sondi’i na saá ndiko na ve’e escuela, tyi 
nkuali katyiñu na xi’in yiwa na tyiñu yuku.

Ndi’i ra kuali sakua’a ve’e escuela ña nota yaa sána’an ra 
saña’an. Ta saña’an taxi ra ñii ñii yitun tivi, (instrumento) ña tivi 
na yoo kúu mií na kutyiñu tivi nu. Ña nuú sakua’a na tivi na kúu 
música ña credo xi’in salve sandi’i na xi’in yaa yo’o, kixa’a na.
saña’an. Ta saña’an taxi ra ñii ñii yitun tivi, (instrumento) ña tivi 
na yoo kúu mií na kutyiñu tivi nu. Ña nuú sakua’a na tivi na kúu 
música ña credo xi’in salve sandi’i na xi’in yaa yo’o, kixa’a na.
Tívi na yaa taxa’a na viko ndio xi Ñuu, sandi’i na sakua’a na 
ta kixa’a na xi’in ndi’i nuu yaa sii ta saá katyi ra tata José 
Alarcón ña nixinu ñii ta sakua’a nda’a ra ta yo’o kúu ra ta lo’o 
Artemio Campos.
Ta lo’o wa’a ní xini ra tyi kutu’va ra ndi’i yaa ta saá kua’a ní nuu 
yitun tivi ra ña sakua’a ña’an ta saña’an. Ta Artemio kìxa’a ra 
Sáña’an ra kua’a na yivi tyi xa kundaa wa’a ní yivi ra xi’in yaa, ta 
saá tyíndee va ra na tna’an ra na tivi yaa nda kivi vitni.

Ñuu Ndo’yo Itún Tityí 

Ña yo’o ndúu ña nìyóo Ñuu Ndo’yo Itún Tityi ña tíin ndiaa nda’á 
Ñuu Tutioo te kándu’u ña Mii kéta ño’on.
Kuiya ña mil ñìi ciento xa’un uvi, kivi ña nìyóo kuatyi Ñuu Ndo’yo, 
xaa te nìnaní zapatista, kivi sakán ka’án te yivi ndi nìyóo soko 
sakanii núu ñu’ún, sakán te xa’a ra ki’ví ra ñúu yo’o te sakui’na ra 
núni, ndutyi, arroz, te ndia ka kití a ña’an kuvi na’in ra kuá’an xi’in 
ra, ña yo’o nìndo’o ra ka un vasa nìndeé ti’vi ra.
Te kuiya ña mil íiñ ciento xa’un uni, tuku sakán nìki’vi ra núu 
ñu’un mii ndée te savi yo’o ka xini ra nàkuixa ña’an tyi’i te yivi, 
ña nìtaxa’a va’a ra yaka, tuku sakán sakui’na ra ña’an, xi’in kití 
te un vasa ki’in ka’nu ra ña’án; xa’á ña mii kúu ra, te xa’á te yivi 
nàkaya ta’an ra ndia ña saa ra xi’in te sá’an ki’vi ñuu ra ka xavi 
xini ra te kóo kua’a ra ndi uxi taan ti’vi so’o kúu ve’e te savi ña 
sakúu ra. Sakán te nìxa’an ra na kavi ra saa kúu ve’e yóo tunxí 
te ìxini ra ndi ñìi kúu ve’e yóo tunxíi va’a kátyi mii ra, te uvi ve’e 
ndi tunxí ndakuá yóo xaa ra, ikán te nìka’an in tee xixa, ndi un 
taxi kaa e sakui’na tee sá’an ña’an ña yóo xaa ye, va’a ka kóo 
ti’vi e te taxí e ra.
Ña kuiya mil íin ciento xa’un kumí, te nìxa’a tee savi xatu’va ra, 
nìndatu’un ra ndia ña sáa ra xi’in te sá’an te ki’ví akui’na ñuu 
ra, sakán te nàkata ra tu’un ndi un táxi ka ra ya’a te sá’an nuu 
ñu’un ra, sakán te nìxaa tu’un núu ra ndia kiví kàà te sá’an ikú 
núu ñuun ndée tee savi yó’o, te xa’a nàkáya ra in tíndu xi’in 
tunxí ra, unia tunxí va’a te uvi tunxí ndakua; yóo na ka uxa 
nià’àn te nàkundée va’a ra ndiatu ra tee kui’na, te nìká’an ra xi’in 
te xikuá’a ni’in tunxí ndakua saa ra ña va’a ndi kua’a yutyí ka’ndi 
tààn ra tixin tunxí te tyindu’u ra nu tisí’in itún, te sakán, xaa ra. 
Te kaa iñu, kuá’an in tee yivi in Ñuu naní Yivi Ndáa, kuá’an ra

kana ra tee yivi ndée ñuu yo’o tee nanduu ti’vi ra xi’in tee savi 
ndée Ndo’yo Itún Tityi, yóo unia kúu ra ñuu ikán. Kua’an ra 
kana ra te yivi ndée ñuu yo’o te nanduu ti’vi ra xi’in te savi ndée 
Ndo’yo yitun tityi, yóo unia kúu ra ñuu tikán.
Kaa íin xìnira kuaxi tee zapatista kuaxi ra yatin tinduu mii 
ndée tee savi ndo’yo Itún Tictyí, tee ní’in yityi ka’án mii ra naní 
capitán ndi kuei yóso ra, te ni’in ra corneta tivi ra. Te sakán 
nìndiatu ña’án ra nde nìkuu yatin ra, sakán te nìsaka’ndi tee savi 
te xa’ni ra capitán; ikán nìxa’a ñu’un, te xa’a tee savi sáka’ndi 
ra, te sáka’ndi ra, ndátu’un te xixa ndi un vasa yi’vi te sá’an ndi 
so kúu yatin ka ra mii ká’ndi tunxíi tee savi, te ka’án ra ndi sava 
te sá’an ndiso tunxíi, te sava ra ndiso yityi, itún, yúu, te un vasa 
yí’vi ra ndi so távi ka ra kuaxi ra mii ndée tee savi, te xe yóo ka 
uxi in ikán te nìka’an ra xi’in tee ni’in tunxí ndá kua ndi tyindu’u 
ñu’un ra nu, sakán te nika’ndi nu, te nìxinu tee zapatista te ká’an 
ra ndi tó’o ndo, tee savi bomba kuaxi xi’in ra; saka’ndi ra te iyo 
ka’ni ra yóo; te ka uxi uvi te nìxaa tee yivi te ndeé Yivi Ndáa 
sakán te ndúu ti’vi ra te taxi ra te sá’an nìya’a ra Ñuu Azozuca 
te kua’an ra xaa ra nde Las Greñas Ñuu nani vitin El Capulin tíin 
ndiaa nda’a Ñuu yitia Tioo, sakán nìxaa ra te ndi’i, kuatyi ñuu te 
savi yo’o un vasa nìxi’i nde in ra; xe mii ndi’i tee sá’an nìxi’i.
Te ña kuiya mil íin ciento oko, nìndatu’un va’a ra ndi kóo ti’vi ra, 
te sakán nànduu ti’vi ta te xìkandu’u Ñuu Ndo’yo Itún Tityi kuiya 
yo’o.

Ra Nákuatu
 
Ra tata nákuatu, kúu ra ñii yuvi ndityi, tyi va’a sanduva’a ra na 
káni kue’e, ta kúu na kí’in kue’e iyu’vi, tyi sava sáa na, na yá’a 
na nuu yíyo nima na xa nixi’i, ta na tata yo’o ña va’a ku’un ra 
ndakuatu ra xa’a na, xi’na táva ra ndatu xa’a na xi’in nda’a ra 
a xi’in baraja, saá kúu ña kúndaa ñini ra mii kúu ña ku’un ra 
nakuatu ra xa’a na yuvi, ña kuvi nduva’a na, ta xa kundaa ñini 
ra nuu ku’un ra nakuatu ra a nami kúu ña a ñii yityi kúu ña, 
ndia saá kúu ña ku’un yita, yiku, tima, xuxa, xu’un, nduxi, xáno 
xi’in ra ña nakuatu ra xa’a na te nduva’a na, t a ña nuú va’a 
kixaa ra tyíndee rayiku, yita, nátuun ra tima, ta saá kíxaa ra 
ká’an ra xi’in nima ta soko ra ña’an ña ta te ndí’i xá’ni ra nduxi, 
saá vi kúu ña nduva’a na yuvi. Ña yo’o kúu ñii ña va’a xíni na 
Ñuu Yoso Ndie’e Ka’nu.

Na tata sánakuiso tu’un 
kua’an xi’in yaa savi

Na tata xi’in na vali na yiyo Ñuu sundie’e ka’no ña ndia’vi Ñuu 
yitia Ta’nu va’a ní kúu mii na ña ndityi, tyi ndiee ní nduvi yaa 
táva na, ra xíta na ña ta ndia kivi kuvi na ta saá ndi’i xa’a yoo.
Ta suva’a na yaa yo’o suva’a na, ña xa’a ña kúsutyi ñini na, xa’a 
ñii ña ndo’o ña, xa’a titu’un kúu mii na, sava na ndakoo ta’an 
xi’in yá si’i na a yii na, sava na táva yaa xa’a ña ndó’o na xíka na 
ñinka ñuu nuu kami. Nakán tava na ñii yaa nduvi ní ta. Tyinuu 
na kivi ña “un nìsata i ña yuvi”, sákuiso na ñii cassette ta kíya’vi 
ña na yíyo xu’un ta sáta na ña.
Na ñuu sundie’e kuatyi va na vali na kumi ñii á uxi kuiya kixa’a 
na sákua’a na sándaa na yitun ñuu ta violin kíxa’a na xíta na 
yaa savi a yaa sa’an ña sákua’a yu’u na. Kata na. Ra ta xa 
kúu tye e na ta va’a ní xíta na tyi ña yo’o sandokoo xii na xitan 
na nda’a na.

Ña xíni na ñuu yo

Ña va’a ni’in na lee ku’un na
ra tiin yo ñii tye’le lo’o ta kani yo ri, 
sata na, ta na nda’yu ri.
Tá ñii ra lo’o, ndatiaa ní ra te ká’an ra,
tyi vee ní nuu yaa ra, ra tiin yo ñii mpinii
ta na tuvi ri nuu yaa ra, ta saá ndukuma ña
ta kama ká’an ra.
Tá ñii ra lo’o un kuvi kana yatyi nu’un ra,
ta tiin yo ñii tika xivako ta kindiaa yo ñii xa’a ri,
ta mii kuu yo ka’andía yo mii la’va ra lo’o xi’in xa’a
ri, ta saá kana nu’un ra.

Ndiko

Ña xa’a kuiya xaá ña ká’an na, ndiko xi’in, saa kúu 
ña táxii ña ku’va nisaa koo kuiya kixaa kátyi na. 
Kivi ñii kúu yoo nuu, kivi uvi kúu yoo uvi, kivi uni 
kúu yoo uni, kivi kumi kúu yoo kumi, kivi u’un kúu 
yoo u’un, kivi iñu kúu yoo iñu, ñii saá ka’vi na saá 
ndia kivi uxi ña kúu ña yoo uxi uvi.
Ta ña kán ke ta kivi nuú xa’a a kuiya xa kí’in va’a 
na ku’va nisaa káa kivi yo’o, a tun ña va’a ní 
ndándii ke ta saá koo ñii ñii yoo, ñii saá tu kí in na 
ku’va xi’in kivi uvi, an tatyi kúu ña káni kivi yo’o ra 
saá kani tatyi yoo uvi kátyi na, ndia nisaa ka káa 
mii kivi ta saá koo ta ñii ñii yoo, ta ñii saá kí in na 
ku’va xi’in ndi’i kivi, ndia kivi uxi uvi xíkuiin na kí 
na ku’va. Su’va ke ndátu’un na xa’a ndiko, ña kí’in 
ku’va nisaa koo kuiya kundee na.

Kiti kisañi’na 

Yíyo kua’a ní kiti, ti ki’sañi’na, táxi ri ki’va ña kundo’o na yivi vaxi kivi, ta kúu, koo saa ndio’o yukuni, 
leko, ti’in kuíyo tiuni, ndiva’yi, tiomi sayi ta tiin. Kátyi na ta xíno sava kiti ta’an kún: ko, yukuii, loko, tiin ta 
ti saa kuíyó; ta xíni yo ri kivi lunes kue’e ki’in mii yo, ta xíni yo kiti yo’o kivi martes, kivi ñii ña’an ña ve’e 
yo, ta xíni yo ri kivi miércoles, ká’an ri xa’a kue’e, ke ki’in, mii yo ta xini yo ri kivi jueves a viernes kikava 
ñii kuatyi nuu yo, ta xíni yo ri sábado á domingo, kikava ñii tundo’o ka’nu ve’e yo, ndañu’un xu’un án kivi 
kiti sana yo, so nikava ña kundo’o yo. Kivi xíni so’o yo nda’yi tiuni á tiumi sayi ñuu kivi ñii ña yivi á na 
ve’e yo; ta kivi xíta saa ndio’o nikava ñii kuatyi nuu yo. Kivi xáku tina á nda’yi vilu ñuu, kísañi’na ri yíyo na 
kivi, ta xíto yo xánita’an tina, na yuvi kúu na kanita’an tye.

Ña xíni na ñuu yo

Na ñuu savi xíni na, kasatatna na, ta’no nda’a na ta’no xa’a ta 
na ya’a yiki xata. Ña xiniño’on na kúu:
· Xuxa yitun tuxa
· Leke xako
· Ñii xito nduju lo’o
· Ñii tikoto yaa lo’o
Su’va kúva ña ta kutatna na:
Ndi’i ña nìka’an yo xa’a yo’o, káya xiniño’on ta kásatatna a ñá 
nana kásatatna. Kivi ké’e na tatna yo’o si’na xá’mi na leke xako, 
ta saá ndíko ndí’i na ña, ta yaa násaka na xi’in xuxa, tuxa, ta ña 
yo’o xákin na nuu ta’nu a nuu ku’vi ta saá súku ndaa na tikoto, 
ta sata ka tikoto yo’o ko’ni na xito lo’o, yitno na ku’ni ta tyindee, 
un ndee va’a nuu yiki.
Ña yo’o kúu ña ndityi ñoo savi, kúu tatna va’a, ña sánda’a ña 
ta’no a ña ku’vi.

Yiku tikuaa yuu
 
Yiku tikuaa yuu va’a ña kivi kúun tixin na ña yiku 
tikuaa yuu tyí’yo ña xi’in yiku yita ya (manzanilla), 
kuiso ra ñii uxo minutos xi’in tiakuii, ra xa nìsiso ra ta 
tyikaa yo ra ko’o na ndee ndo’o ka’na nduva’a na.

Yiku yita kutú

Yiku yita kutú, va’a ña kivi nduxan na, va’a tu na kivi 
ku’vi tixin na, ña yiku yita kutú tyo’o ña xi’in tiakuii, ta 
kuiso ña ñii xau’un minutos, ta na nìsiso ra, ta tyikaa 
yo ra ko’o na kú’vi tixin ta nduva’a va na.

Ña xini na nuu to 

Ña nakutu’un xi’i ña:
• Tikuii
• Yita kuaan
• Yuku yitun sayi (eucalipto)
• Nuñu yuku
So’o sa va’a ya ña:
• Taan e ñini ñii uvi litro tikui te tyinun e nuu ñu’un na tyi’yo e.
• Tyikae uxi yita kuaan.
• Tyikae xau’un yuku nda’a yitun sayi.
• Tyinuu e nuu ñu’un na tyi’yo va’a e.
• Tyikaa e u’un cuchara ñuñu yuku, sakan nakuiso ra ña 
nasaka va’a ra xi’in ñuñu yuku.
• Ndiko va’a ra te sakan taan e ra ñini ñii taza te ko’o te katia 
sikun.
• Uni yityi ko’o na ra ña ñii kivi.
• U’un kivi ko’o na ra ña uni yityi ñii kivi.
• Nduvixin yóko ra ko’o yo sakuu u’un kivi.
• Te ndìi te sakan tuka ndixa’a e unda a ta’an kuu xa’a na 
kixa’e.

Ña xini na ñuu yo 

Sakuu nia ñuu xini nia saá kúva’a panela xini ñu’un nda’a tyiñu 
ña tiin nia:
• Xi’na xini ñu’un kuku mi yo, ndoo xi’in ñii sindikí tyee.
• Ka’ndia yo ndóo.
• Kuikue ndoo, un nda yatin nuu kándityi katia.
• Kuikue tixa’an kaa ko’o, cuchara, totun.
• Kíxa’a e taa e ndoo ma’ñu katia sakan te kixa’a sindikí kava 
ri te ku’mi ndoo te sakan kandityi Tixa’an kaa too nduxi 
ndoo.
• Koo ñu’un te sakan kanuu ñii tixa’an ka’nu te sakan sakutu 
e nduxi ndoo satyi’yo e kuiso va’a ña unda na nduu ña 
ñuñu.
• Kundatu e ndiko ña te saka taan e ñini ko’o.
• Te kitu tova e.
• Sava’a e cuenta xe’e a ñii yitun.
• Sakan te ku’un ña kia’vía nuu ya’vi.

Ña káa na ñi’in 

Ña ñuu yitia uvi, ndíkun ndiaan ñuu yitia Ta’nu ñuu kuatyi káa 
na ñi’in te kivi ndiee ndó’o na, ta kuu ku’vi sata na, a ñini na, ta 
sava ka nuu kue’e ndiee ndó’o na, ñi’in yo’o ke káa ná si’i ná 
káku se’e ta va’a ndúva’a ná, ta ná yo’o un vasa xiniñu’un ná 
ni ñii nuu tatan va’a ta nina xi’in ñi’in yo ke ndúva’a na, ñakán 
na ñuu yo’o ta kúu ndi’i na káa na ñi’in, ta ndia ñii ve’e un vasa 
kumani ñi’in yo’o nuu na. Ñakán kúu ña xiniñu’un kundiaa yo na 
va’a xíni na ñuu ña na un ndi’i xa’a ña tyi va’a ní ña kutatan yo 
kivi ndiee ndó’o yo.

Un ka’ndia nikuvi ka yo 
yitun 

Ta kúu ndii yo na tiaa, ná ña’án, ta vali tiaa, ná si’i, kivi ndée yo vityin xíni 
ñu’un ka’an ta’an yo xa’a na kuindiaa yo yitún kuii yíyo yuku kó’o, tyi yitún 
yo’o kúu to táxi tiatyi va’a ña va’a tíaku yo, saá kiti tiatyi ñú’un yukui kiti tiaku 
ñú’un tixin tikii, sava kiti vali yo’o kée ri xíkundee ri xata yuu, xí’i ri tiatyi, káni’ 
ño’on xata ri saá va’a kumi ri.
Ta kúu ndi’i na kuatyi ká’vi escuela, xíniñu’un nitu’un na xi’in na ve’e na, 
nitu’un na xi’in na ta’an na, na níta’an va’a xi’in na na un ká’ndia na ka na 
yitún kuii ra, tia ní kua’a kuiya kundiatu yo kua’nu nu. Ta kuni yo ka’ndia yo 
ñii yitún, ra na ka’ndia yo yitún xuxa va’a un ka’ndia yo yitún vali, ta ku’va to 
kuniñu’un yo ka’ndia yo, ra nitaan ka yo ovi á ndia uni yitún xá’ndia yo ta ki’in 
yo cuenta xi’in nu ña kua’nu va’a yitún kuii yo’o.
Kúmi yo ndiayu ña kumiñu’un yo ndi’i nuu ña’an ña yíyo nuu ndée yo, so 
xíniñi’un tiaa yo ndiayu koo ve’e tyiñu ña kuvi kundivi tyiñu ke’e yo, ta ra tiaa 
un nìkasa nduvi tyiñu ña ká’an ndiayu xa’a, ra saa ndaki ndaa yo ra ve’e kaa, 
tya’vi ra multa, ta kúu xá’ndia nidikun yitún.
Kivi vityín ra, un kundiatu ka yo kixi ta tyiñu ka’nu 
á ra gobierno ki’in ra cuenta xi’in nuu nde’e yo, mii 
va yo xíniñu’un kundia a yukú, kundia a yitún, va 
xi kivi ndí’i xa’a yitún, un ni’in ka se’e yo ña’an kaxi 
na, a yitún nu kuniñu’un na ra kundee sii na.
Sava na tyí’i, xáxin yukú, xá’nda na yitún na’nu, 
xá’mi na ñu’un ndaxin, sava yá’a ñu’un na ta xá’mi 
ndi’i na yukú, síndi’i na xa’a kiti, sava kiti káku, so 
kua’a ní ri xí’i, vaxi kivi ndi’i xa’a kiti, ndúu ñi’ni, 
ndi’i xa’a ña’an kaxi yo, ñakán kua’a ní na ñuu kée 
kua’an ñinka xíñá, síndoo na ñuu na.

Xini ñuu 

Ña kivi kuva’a xini xíniñu’un sata yo ñuu, saá níkaxin yo ñuu nii taka koo ña, ndata yo ñuu tava yo ñuu 
vita, xi’in ñuu xiki, ta kaxin yo ñuu nani va’a ta ña yo’o koo ña komi tomi vali, ta ñii ñii ña kukumi ña 
u’un ñuu, ta kixa’a yo kuvaxa’a yo xini, ta ndi’i, nata’an ñuu vita, ndii ña yo’o ta xikuni in yo ña ta kixa’an 
nata’vi yo ña ta nata an ñuu xiki, ta xa ndi’i nìta’vi yo ña, ta kixa’a yo kasa’a yo komi yikun ndixin ta sáá 
nakanoo komi yikan ndityi, ta ndi’i ña yo’o, ta saá nakanoo ovi yikun ndixin ta saá kixa’a nataan yo ñuu 
xiki ñii kava tikuita yo, saá ta kixa’a yo nata’vi ovi yo sikun xini, ndii ña yo’o ta kixa’a kasaya’a yo ovi 
yikun ndixin, ta saá tuka nataan yo ñuu xiki, ndii ta nata’vi uni yo xini, saá ta kixa’a yo kasava’a yo komi 
yikan ndixin ta ndi’i ña yo’o saá ta kíxa’a yo nata’an yo yu’u xini, ña yo’o saá ta kixa’a yo nata’an yo yu’u 
xini, ndi’i ña yo’o ta nìxino ñii xini.

Ñii te lula Ariel xi’in 
teku’un 

In kivi, in te lulu naní Ariel Esteban Morales, yóo iñu kuiya ra, tuun ììñ ra, ndìì 
ixi xíni ra, ndiaa ndutyi núu ra, sii ini ra te kama xíto ra, yóo in metro kanu 
oko centímetros ña sukun ra, nduu ra in te lulu kii ini, núu tee inkatyi kuiya 
xi’in ra, tee savi ndúu ra, tee ndani ña’án nia ve’e ra.
In kivi nìxa’an ra kutyi ra yivi xi’in tee kuali ndiaka ta’an xi’in ra, nìki’vi ra tikuii 
te kuaa ra taxi ta’an ra xíka ra, sakán te xini te lulu Ariel in teku’un xixa te 
kuxi tiáku ri; ña sandi’i ra tyìtyi ra te na’in ra ri kuá’an xi’in ra ve’e ra kundu 
sana ra, sakán te xíto va’a ra ndutyi núu ti teku’un ndi xáku ri, te kée tikuii 
núu ri, te nìku sutyi ini ra, sakán te nìka’án ra ndi va’a ka ku’un ndiaka ra ri 
yivi mii na’in ra rí, te un kuasa tu xini ra ndiaa ña’an xáxi ri te samani ra ri; 
nde kivi nìxa’an ndiaka ra rí mii ve’e ri, te xa’a ra kuá’an koto ra rí ka na’in 
ña’an tee kuali nìta’an xi’in ra.
Te lulu yo’o ndi, xi’in ña kíi ini ra te nì kunda ini ra ndi yóo tu ña xáku kití te 
yóo tikuii ndutyi nuu ri nde na yóo te yivi ña kuu xíka ra mii yóo ve’e ra. Ña 
nìxaa tee lulu yo’o ndi sania’án ra yo, kundu yo te yivi va’a te koto ka’nu yo 
sakuu kití xi’in núu ñu’ún mii yóo ri.