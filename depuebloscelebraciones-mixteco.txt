Te li’li nrt’t magia

Ni ku va’i nru in ñuu nani Nukunu Santiago tlazoyotepec nundua, sareku innéenu seku’ue 
sa nany pedru ndeku uni dáaidu kune in te luchi nani Hilario nra ra’au ncha to’o ya te xa 
un arre nikesekeí’e ncha li’li ja te ni kununi ini kode nrukchiukade kue’enra chinre code tata kode. 
Te nii ke kode kuan’rru ku chiu kode yodo.
Un ku’ua kode ja ninanii kode uni ichi, nridinukode ni kahure kode nga Inchi ja te nninranúu kode 
se un uny yoo nanijna’a kode dibi ni ja nriun kode diiu kuenra naku’ua kode tatta kode. Se te 
ka’nu ka ja nini’ichiu kada va’a nesa nri’i teyu,te te li’li yiki i’chide nike ñadu’u i’chide te ni keede 
se ñi’ide nakua va kada u’unt ña’a ncha tóo ja.
Te ni na ke’e ñua ncha ñadu’u ja nrrekaña’a kune kuaa nakua coto de to’o nro u’u neva’a ncha 
to’o ja in xitiyuku, ja ni sanrro teli’li ja sakota de ncha to’o ja te ncha ñadu’u sa ji’ini kodi sa 
kidu’u de du’u de chi nani’s de uu tutu xo’yi kuenrra magia te ni’ni ka ni kide ini de daku’a kode 
ja ua ni xikuna’ade.
Ta na’a ta na’a ku’ua na ni’ina nri’ide ncha ñani de nakua shina’a kode, te inru orre ñatu ncha 
ñadu’u jate u’ ni ninre’ede xitiyuku jate ni xinude te ninrrexiu de nakua ni xina’a kode. Orre 
nani’i na’a ncha ñari de niiitdinu ncha te ja dio ua se ne’e kodee kuenra tata kode te ja duakode 
te ni kude u ncha teja in viko te ña tu ni kana kode teliiliy yikija kuerra ñatu diu’u ni’ide diona se 
yu’u kode daruu code ni sey de.

Inkarru’u ni nranuú tatade te ni seni de keenrru nase ni na’a de i’chi ni sha’a de ka’vine inpane kuañanune 
diu kuenrrua ki’i kode in viko ñu’u ka ya’njni ja chi nunde in lo¡o te va diú niide triimagia nni pakua’ade. 
Ny kide yika tata de ja ni kuenume diu’u ua te kua’a kode uiko ja. Orre nu’u kode ichi yaua’i, ni tochiu de 
tata de nace kade ne orre na keexio kode uiko ja ni tochiude ni se in doo ne ni de’nda ne tila til’a ni kexiu 
ne te teli’li ja ninrru in lo’o neñane ni kana de in yu’ude te ni in to’o nukutu ja ncha ko uinu ninri’a ñaaxi 
te xikunda to’o ne kide diu’u lo’o, ja. Te ni xa’a de tata de nuny ke tn to’o kuiyn shi dakua’axi te mpelu 
kune’en na ke diu’u na tay toja.
Te uiko ja nike in xe’enu nru magia tuku te nakua’ale lo’oja ni xane ncha musu ne ja se magia ku lo’o ja te 
na tu na ñari dirute chi ru ña’a te nru diñayibite kua’a dei. Dio nra yachí dichininrakudiri ñari dinrute 
ja te rinruni di in teli’li ri ne ka de nre in yu’u yuke orre ni kide kuenrra ne’enu ja te ni kuyachi te nani 
na in Tadu te nikakara teli’li ja diu ri kuyachi de ri keshio de in ue’e ñadiite rinrru de in de’e kibide diki
ra’aña te nixa’a de se kexio in ne’enu nanrrakaañare te ni xane arre duakadare ñaduka te ni kuechi de’e 
ja te ri kueri’i de jaa ru tachi te ni kuyachi ree’nú ja ni kure in ncuxi kuenrra dataka in ñaña te ni xey din 
schuxi ja te orre ja ninru tuku d in leli’li te nu’u ve’e de nali’i int tadade tnuri’iñari de te ni ide de in viko 
niyi in ridiu’u mini de intitatade. Te ja ne ninri’i.