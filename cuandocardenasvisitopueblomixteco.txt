Na Alicia Leal, Yosondúa, Oax.
Naa:
Jaha canchucu mani na jiin taa Ing. Adolfo I. Báez ti jaha ni xnahan da carta ni taji ni nuu da na quivi uxi jica yoo febrero ni yaha.
Na cutahu na nuu ni ja cuu taca jnuhun ni chiso ni un, ti suni na cutahu na nuu maa da ja ni xnahan da tutu un nuu na.
Ndee vaha ja cuu ñuu ca iin yajni chucán, co vaha ga ja cuu yivi canchucu ñuu Yosondúa ja ni ca jani i nihin ja ni siin ni jiin jniñu saha ni yucan. Ti nacani ini ja chindee ni yivi ndahu ti suni siahan ca cundahu ga ini yivi nihin.
Ja iyo nasa jnahan ni nundoho nuu taca jniñu saha ni, co ja ni stuu ni maa ni, ti tucaa ga ndoo casi jniñu ni ndoho ini ni ja saha ni, ti siahan na siin ni (nava jnuhun cahan ni) “jiin yivi ndoho ini ja chindee maa ni.” Ti jiin jniñu saha ni yucan saha ja na nduvaha ga nación yo México.
Ja ni cunahan ja tucaa jini na razón ni. Nucuhun ini na ja ni ca cahan yo ñuu Silacayoapam, na cuan cuyajni ndihi jniñu ja ni saha ni vehe scuela ñuu yucan, ti nii ini ni saha ni jniñu ti ni ca cuu vehe un. Undi saa ni jini na ja ñundahu ini ni ti saha jniñu nü ini ni ti siahan siin ni undi vijna jiin jnin saha ni. Na cuantahu yo nuu ni.
Ndee vaha ja na cuu vehe un lugar yucan iin internado nu cuiin sehe yivi ndahu. Cusü xaan ini na ja na coo inga vehe nuu scuaha suchi cuachi, ti siahan na cuu cahnu ga ñuu yucan ti suni nación yo.
Vatu ni jaa na ñuu Yosondúa. ¿Ñama cuu ja coo vico internado yucan nusaa?
Nuu maa carta ni yucan ni ndehe na ti ni co jnuni ini na ja ja cuu vico sau cuu, jica quendo ñuu yucan ti vijna tu iyo vaha ichi. Ja jini na ja canuu xaan ichi yucan. Na cahan na jiin chaa cuu Director Yindaha Ichi Nii Estado Nunduva.
Ti vijna na cani na cuentu maa na vijna: jandaa cuu ja ni cuhu na tijni semana co ja ni nduvaha na vijna ti siin tucu na ichi cuahan na, ti ndoho ga ini na ja na nduvaha ga región Mixteca.
10
Carta ni ja cachi ni ja ni taji ni nuu na un, ndoho ini na ja ni ca nandeocani da cuaja nu ni chunde ni certificada. Va siahan ni cuu, chi ca jani da quivi naquihin yo co snacan cuaha yo firma yo ti tijni semana tuu ni cundha na.


Na cundatu tucu na razón ni, co ndoho ini na ja cuaja na cahan yo nuu cande ni saha ni jniñu.
Ja cuni na cuu ja na coo ndee ini ni ti cuantahu ni jnuhun ndee ini jaha chaa canchucu mani jnahan ni jiin.
Lázaro Cárdenas del Río.	26 marzo 1970


Naa Alicia Leal Apartado Postal No. 2 Yosondúa, Oax.
Nu iyo ndee ini ni:
Ni cusü xaan ini na ja chaa tutu ni nuu na naa quivi uxi jica yoo febrero ni yaha.
Na quivi ni nacuaha cuaha ni taa Alberto nuu na, ja ñuu ichi na quihin na Michoacán, co vijna ja ni nandeocuiñi na ti na nachiso na carta ni, ti caxjnuhu na nuu ni ja icu ni caxjnuhun na nuu General ja ni taji ni jnuhun ndee ini nuu da, ti ni cachi ndihi na nuu da nava ni chiso ni, xi vaha ga ja na cachi na ja ja ni yaha uu uni ga quivi sa ni jaa yo icu.
Ja siqui cuehe jnahan da, na cachi caji na nuu ni ja ja ni ndusü ini da, ti ja siahan cuu ja ja ni quejaha da saha da jniñu nava ja jini maa ni saha da jniñu nava iyo ini da, ja siahan cuu ja maa ni jiin maa na ca cusii ini yo ja ni nduvaha yachi da.
Na cahan na inga jnuhun, ndoho ini na ja saha xaan ni jniñu cande ni ñuu Yosondúa, ja siahan ti vii xaan ndendoo internado. Suni taca un ni casjnuhun na nuu General, ti maa da ja jini da taca nava saha ni jniñu, ja cundahu ini ni ti ndoho ini ni ja ja nduvaha ñuu ndahu yo ja jnahan nundoho ti jnahan ni nundoho, co nü ini ni saha ni jniñu ja na nduvaha ün parte nación yo, ti ja jini ni nundoho. Yucan cuu ja chindee ni jiin jniñu ja na natahu xini yo ti na nacani ichi jnahan yo ti na chindee yo ñuu yo.
Na cachi na nuu ni ja nacuni General maa ni, ti chunsoho da taca jnuhun cahan ni. Ja siahan cuu ja nanu chunsoho da jnuhun cahan ni, suni maa ni chunsoho ni jnuhun cahan da jiin taca ja ndoho ini da ja cuu nación yo.
Ni cachi General jini na ja chaa da ün tutu nuu ni ti va saha da. Jiin jaha ndoho ini na ja ni siucu na nava jniñu ni tatú ni saña ti ndoho ini na ja cuaja ndehe na maa ni nu ni nuña na tihli. Co snacan na taji na ün jnuhun ndee ini ja cuu ni ti ja cuni na cuu ja na coo sii ini ni. Ti ñasihi na suni jaha ña ün jnuhun ndee ini ja cuu ni.


La visita de Lázaro Cárdenas por Alicia Leal traducido en Mixteco

Na ni jahan Lázaro Cárdenas ñuu Yosondúa ja ni cuu yoo abril cuiya 1970, ni xndoo da ün seña ja tucaa naa nuu tendihi yivi ñuu yucan, ti siahan ca yaha cuiya ti tu naa yucan chi siin vasu nasa ga tiempu nava ni cuu cuiya un.
Xnaca ni naquihin na ün carta, ni tava na copia fotostática ti na chajnahan na jiin tutu jaha. Nuu tutu un yoso ja chisojnuhun General ja quihin da undi nuu jica ga ja cuu región mixteca yucan, nuu yindaha Estado de Oaxaca. Ti ca ñucuu ini yivi ja jaa ün quivi quihin da yucan, co ca iyo naa ini yo ni jaa iin quivi ja ni jaa da, ti tu ca candixia yivi ja siahan ni jaa da.
Ni jacunhichi General Cárdenas ja quihin da undi nuu jica un, ni quee da Distrito Federal ti ni quivi da yucu, chi nini siahan ni jiconuu da. Ti tiempu un ni iin vuelta ti quihin ga da ichi un co ni siucuu da nava ni chisojnuhun da ja quihin da ñuu yucan.
Ni jinu ün jnuhun sii ini ja cuu ñuu Yosondúa, tu ni naa jnuhun yucan chi ni cuu ndaa ja nu uni xico minuto ni ni cuu ja ni ca naquihin yo ün chaa cuñahnu xaan ga nación Mexicana.
Nucuhun ini na ja nu ni jaa da Internado nuu scuaha suchi ndahu ti jniñu yucan ja cuan cu yajni jinu. Ni quihin da ichi ti ni jahan da undi yuhu nducha cahnu un, ti yucan ni nandaha da. Yucan sa ni naquihin da ichi ti cuan nohon da ichi maa ñuu, ti such cuachi yucan ni ca nacuaha i ja yiñuhun maa i naa i nava ca xnahan maestro i. Ni ca jaha i ün yucun ni ca nacuinconduu i, ti mahñu i un naa i ni quendoo chaa un, ti ni ca nacuaha yivi ja yiñuhun i nuu General un. Ni cuu nuu tihli ga, ti sa ni ca quivi coho iin ndeyu ni ca saha ñahan ñuu yucan, ti vasu ni cuu naa hora un, co vaha xaan ni iyo.
Jahini inga quivi ti ni iyo ün fandango. Chaa ca cuu músico un jiin nuu sii General un ni quendoo iin quivi ja tucaa naa ini yivi ñuu Yosondúa un nava ni cachi na undi nuu.
Iyo cuaha xaan tondo ga jnuhun cahan na siqui ja ni jahan chaa un yucan, co tu cuu cani ndaa na cuentu, chi ja jini na ja ca iyo ga yivi ca cuñahnu ga ti ca jani ndaa ga cuentu siqui yucan. Va iyo xaan ga jnuhun cahan na, co ni sana ini na hora un, ti tucaa ni nihin na jniñu saha na chi so ndoho ni ga ini na, co iyo
20
tihli ga ja ñuhun xini na ja undi ñuu ndahu ga un ni jaa Lázaro Cárdenas.
Nu ni jitajaha na jiin da ti ni cachi na jini da siahan:
—General, candixia ni ja cuni caña iin zapatu tehnde na —ni cachi na.
Ti ni cachi da jini na:
—Scaña ni ndinduu ti nu ni ndihi ni jitajaha yo ti sa na nastutu na —ni cachi da jini na.
Tu ni naa cuiti ini na jnuhun un, ja yucan cuu ja na chiso na taca nava ni jaa General un. Ja ndoho ini na va nchacuachi na chi cundahu na, co ja ndoho ini na ti va jacú ni yivi ni ca candixia jnuhun da nanu ni candixia maa na. Ti suni ndoho ini na ja ni maa da tu ni jini da, co na cachi ndaa na taca ja ñuhun ini na siqui General un. Ti ndoho ini na ja iyo ñani jnahan yo, ja tu jini yo nu ni na caji Yandios ja cuu jniñu un xi tuu, ti jiin maa jnuhun cahan i. Ti casi i jniñu ndevaha ca saha yo.
Ti tijni vuelta ni cahan na jiin taa General, ti na cahan nuu na jiin da na ni quendoo da ini hotel Laredo cande ñuu Huajuapan, ni jican na ja chindee da nuu ün ñuu región mixteca, undi saa ni jini na ja ni quivi ini na cuenta ün tindiquin ñuhun, ti ni cuu añu na cuenta nu caña ün yaa ñuhun cahnu xaan.
Undi lulu na tu cunahin ini na, ti tu nihin na jniñu saha na. Ti maa da, ja tu jini da saña, ti caña chaa cuu da chi ni saha da ja na quendoo taca jniñu un ini na. Ndahu xaan ni jiconuu na co quivi ni ca cahan na jiin da un ni quendoo cuenta ün quivi nuu ni cahan na jiin da.
Ni saha da ja na cundahu ini na ñuhun, yujnu, yucu, ja na cundahu ini na sehe yivi ndahu jiin taca ga ñau ja iyo, ni saha da ja na chacu ga janijnuni na ti na cundee ga ini na, ti tu nacaca yata na, chi suhva na siin na jiin jniñu, ti na nduvaha ga ñuu ndahu ca iyo nuu yucu nación yo.
Tu jini na naa cuenta cuu ja suni cuni na chiso na jacú jnuhun ja ni chiso na nuu carta ni taji na nuu inga yivi, nanu ün carta jaha ja ni taji na nuu taa Ingeniero Adolfo Báez, chaa junucuachi nuu General jiin inga ja ni taji na nuu Ingeniero Lastiri, ti ñavaha na un undi vijna.
Nu ni jini na ja cuhu General, ni saha na cuenta ja ni quendoo ndahu na, co tu jini na naa cuenta cuu. Xi va ja nucuhun ini na General Cárdenas ti cuu cuenta ün ñuhun cande ini añu na ja na nihin ga na jniñu saha na, ti ansu ja cuyacu na nuu ñuñaa; xi ja tijni hora nchaca ün ün jacuaa un
21
saha ja nahuhu ga ini na General un. Ti tu naa ini na da, chi ñuhun ini na da. Ti siahan nihin jniñu ga jniñu saha na, xi ja ñucuu ga ini na General ti saha na cuenta ja sucu janijnuni na jiin «n bandera ja ni ñama taca yucu, ti jico cuenta iin pedasu triu ca jico jiin tachi.
Nu nahuhu ini yo General nanu jnahan saña, vasu na cunchacuachi ñaa na, co yucan cuu ja cundahu ini yo ti junucuachi yo nuu nación yo ja cuu México. Siahan cahan nuu carta ni taji na nuu General:
Iyo cuaha xaan tondo cuentu cani na siqui ñuu Yosondúa, co nu na chiso ndihi na ti va so saha cuee na nihin nuu jniñu ni. Co vasu tihli na chiso na ja vii xaan caa ñuu un. Iyo yucu vii ja tu naa nuu yo, ñuhun ini yo cuenta iin jani, yaa yucan co jica nducha taca ichi yaha yo. Ti yucan saha ja ca iyo vaha taca ñuhun. Ca jitu yivi ñuu un itu, nduchi, triu, alpiste jiin cebada; ca ñavaha i taca nuu yujnu vixi, co ja iyo ga un cuu ndehe traxun.
Naa ini yo jiin costumbre yivi un. Taca tiempu vaha ini yivi, jniñu ini i, ti unuu ini i naa i. Ja ni cuu tiempu cande na co ti canaa ga yivi jiin na. Iyo jnuhun jandatu nuu jnahan co inga jnuhun ca saha i cuu ja: Mani ca jacú i ti tu jini yo nu ca quiti ini i xi nasa ca jnahan maa i.
Iyo xaan tondo ga jniñu cumani ja cuu yivi ñuu Yosondúa jiin janijnuni yivi naa i, ti nava siahan na coto i taca ja iyo ñuu i, co ja ndoho ini na, nu cahnu ini ni. Ti vasu so na quihin coto ni nuu yivi un ti nava siahan na cundee ga ini i, ti na siin ga i saha i jniñu naa i.
Ja jini na ja iyo ga jniñu ja tu cuu saha na, co ja ndoho ini na, ti taca cuu ja cuu saha yo. Co jaa ün quivi ja taca un cuu, chi so ja ñucuu ini na maa ni ti scanda i añu na. Ni cutuhva na ti ñucuu ini na, ti cundahu ini na nación yo México nava ni ndoho ini na. Ti suni siahan cundahu ini na taca lugar nuu yacu na. Tu chacu vaha ini na nasa saha na ni cuu. Chi cuñaa janijnuni na ti tu cojnuni ini na.
Na iyo tiempu, ti na cachi ndaa na ja ja ni cuu quivi uxi cuun jica yoo enero andujin, na ni cuhiin yo ñuu Silacayoapan, ni ca chuhun yivi un iin taza café ni jihi na. Ni ndihi un ti ni ndivi tucu inga taza, ti nihin ja vaha ini ni ti ni chuhun ni azúcar nuu, ti ja vixi yucan ni cuu cuenta ün ja vixi ni quivi añu na ja tu jahi cuni na. Yucan ni jnuu ini
22
na nasa cundahu ini na yivi ün ün ñuu, ti vasu ndahu ni jiconuu na co saha na jniñu vasu cuee na cuu jniñu un. Suni ñavaha na iin carta ni taji na nuu naa Amalia S. de Cárdenas ti nuu yucan tucaa ni chiso ndihi na ja tu cuni na ja chaa iin jnuhun cuihya ini na, co na cachi na ja suni ñucuu ini na ñahan un, ti suni siahan cundee ga ini na, ti nacani ini na nasa cunchucu na jiin ñanijnahan na.
Jandaa ni cuu ja tucaa cuni na caña na tutu na nuu ñuhun vaha un, chi yucan cuu nu cande ja canuu ga ja chindee saña hora jnahan na nundoho. Co vijna tava ini na ja cachi na taca ja ñuhun ini na. Iin cuentu ja jican iin chaa ca jini mani jnahan na jiin, taa Eduardo Farris, ti ni chiso jnuhun na ja cuaha na nuu da, jaha cuu nu ni caña taca ja ndoho ini na. Ti ñuhun ini maa na, ti taca jaha cuu ja ni cunaa. Co ndoho ini na ja nuu ñau iin chaa cuachi, chaa jnuu ini na cahu iin tutu jaha, na quivi ini añu da cuenta iin tindiquin ñuhun ja ni quivi ini añu na undi nuu, ti na siin da ichi vaha nava na nduvaha taca ñuu nuu canchucu da, ti na jnuu ini da nasa ichi quihin da naa da. Yucan cuu ün ichi ndaa nava ni jica da nuu ñuyivi jaha, chaa ni cuu tata General Lázaro Cárdenas del Río.
Alicia Leal

Cuentu ni jani Dr. Juan Alcalá García

Ca iin yo tiempu ca natahu numa yujnu na ciuya 1970, ti ñuu Yosondúa jiin taca ja vii iyo nuu ñuhun i jaha i ja cuu sehe i, taca ja ni ca xndoo jnahan i undi janahan. Ti yucan cuu ja ca nanducu yivi ñuu naa i, nava ca cuu i yivi ndahu, chi siahan ni vee coyo i ti tu ca nihin i nasa nduvaha ñuu i, ti ca iyo naa ini yivi na chaa iin razón, ti razón yucan ni cuu iin razón ndaa ja cuu ñuu ndahu yo.
Ti cuentu yucan tu ca candixia yivi ja ja ni cuu yajni chaa General Lázaro Cárdenas ñuu lulu yo. Ti chaa un ni cuu da iin chaa ni cuñahnu, chi ni cuu da Presidente México. Ni cuu da iin chaa ni junucuachi nuu yivi ndahu, chi cuaha xaan ga yivi ndahu iyo nación yo México. Ni junucuachi da nuu soldado, ni ñama da nación yo ja na cuu nava ni cahan Zapata ja “Ca iyo nuña ñuhun cutu yo naa yo”, chi canchucu yo nuu, ti yoo na casi ja cutu yo naa yo.
Yucan ti yaa yucan ca nducujnuhun na na ndenu jandaa cuu cuentu yucan, ti na ndenu ñau ja ni cana chaa un. Ti jacú ni yivi ca jani cuentu un ja naa Alicia Leal cuu ñahan ca jini jnahan jiin General un. Ja yucan cuu ja maa ña ni cana da quii da na ja cuan jinu Internado nuu ni ca saha jniñu yivi cuenta común. Ti yucan cuu ja saha ja na nduvaha sa ñuu Yosondúa, ja cuu ün ñuu vaha, «n ñuu saha jniñu, ja jiin jniñu ni ca saha sehe i ti ni nduu cuenta IMSS. Ti yucan ni cuu iin jniñu ni ca quecoo i nanu ca saha tendihi yivi, ti nini cuu ja na chindee jnahan yo. Ti nava siahan na nduvaha ñuu yo, ti tendihi yo siahan na ñama jnahan yo naa yo.
Yucan na ti sa ni ca nihin ndaa na cuentu, ti ni jichanuu cuentu un cuahan nuu canchucu taca ga yivi naa i. Ti yaa yucan ca jicajnuhun jnahan yivi naa i chi tu ca candixia i cuentu un. Ti ni cuu sana un chi va ja ni cuu ca cuun sava jahini quivi oco uhun jica yoo abril, ni quenda cuentu ja iin chaa ni cuu Presidente México ni yaha da vaji da Aldama, ün agencia nuu yindaha ñuu Xjñuu ja ndejnahan ichi lado ninu jiin ñuu Yosondúa. Ti ndusu un ni jichanuu cuenta iin ndusu ñuhun cahndi, ni ndihi na ni ca natuhva vehe sticia naa na. Yucan ti maa chaa cuu Presidente un jiconuu da caxnuhun da vehe yivi naa i, ti jinu chaa un yacu da ja
29
ni tucaa ñuhun da suhnu da, candaca suhnu da undi jata ni ga da, ti cuahan da stutu da yivi, yoxnuu chaa un cuahan da. Ti ichi jata da ca jinu na cuan coyo na ja na jaa coyo yachi na vehe sticia un, ti na saha ndoo na ticacha ini vehe un, taca retratu un jiin mesa un na nduvaha, ja siahan cuu ja tendihi na ni ca chindee jnahan naa na.
Yucan na ti ni ca savaha na taca ja cundaha na nuu quihin nujnahan na da un naa na vasu tu ca jini ndaa na. Tendihi na nava ni ca ndututu na un cuan coyo na naa na jiin chaa ca junucuachi vehe sticia un. Cuan coyo na ichi nuu ca saha da jniñu Internado un na ni ca nihin ndaa na razón ja ja cande General un. Yucan jiconuu da ndehe da jniñu ca saha yivi ñuu Yosondúa, cuan coyo na nava nu ca cahan da Yau Iso, nuu cajiin nuyaa nahnu yucan. Ti yucan vee coyo uu carru cuachi, va uu xico ni metro yoxnuu iin ti ndicun inga. Nu ni ca jaa coyo yivi yucan, ti ni nuu iin chaa cahnu sucun da ti vaha sahma da. Yucan ti tendihi na ni ca quejaha ca cahan xehe na naa na, ¡General cuu da! ¡Maa da cuu! ¡Suu cuu da! Ti hora un ni cuu ün hora ja tucaa naa ini yo, ti hora un iin tihli vico ti mahñu vico un ca yaha sava nduva ndicandii nu ca jini vaha na hora ni chaa iin chaa cuñahnu un ñuu Yosondúa.
Nu ni yaha ni ca canxiahu jiin jnahan da yucan, yucan na ti vee coyo da jiin uu ga chaa ni ca chaa coyo jiin da un. Chaa un cuu taa Ingeniero Lastiri, Ingeniero Báez, jiin uu ga yivi ni ca chaa coyo. Vee coyo na calle Aquiles Serdán, ni ca ndaa na calle 20 de Noviembre undi ni ca chaa coyo na vehe sticia, ti yucan ni ca nacani da taa Ismael Osorio, chaa yindaha ñuhun ñuu un ja na canxiahu da jiin chaa un, vasu cuiti ni ni cahan da. Co ni ndacunihin da nuu da nava ni quii da undi Ndinuu na ni caña voto da ja cuu da Presidente, ti yucan ni ca jahan yivi ñuu Yosondúa jiin Banda Municipal da. Ti banda un ni nihin tahu nuu maa General un naa tiempu jiña. Nu ni yaha ja ni quivi General un ni ca jaha da bastón ndiso jniñu un nuu da. Yucan na ti cuan coyo da jiin da nuu campu ca yesiqui nani Justo Sierra. Ti yucan ni ca saha da iin vico lulu ja ni chaa chaa un. Suni ca tivi músico un uu yaa chilena ti ni cusii ini Ingeniero Lastiri ti ni jitajaha da chi vaha xaan tondo ni ca tivi músico un naa da. Yucan na ti nu ni siin ga, ni ca cana sticia maa da ja na caji da staa. Ti sa quihin da vehe ni ca nducu da un ja quendoo da, ja ni ca cachi da siahan jiin da, ti ni cachi da siahan:
30
—Na cachi na jini ni nanu ni cahan na jiin ün licenciado ñuu Michoacán. Tu jajnahan ini na ja ja cusu na ti sa cuñuu xi yaha ca uhun jañahan ti ni quixi ga na, cana na nihin.
Nu ni ndihi ni yee da staa ti saha yo cuenta ja ja ni cuxini da ni cuu chi ja ni cuu ca una jacuaa ni yee da staa. Ni ndihi ni cuxini da ti sá ni quejaha ün fandango lulu ja ni ca tivi chaa ca cuu Banda Municipal, ti fandango yucan ni	ndihi undi	ca	uxi ün
sava. Ti yucan	sa cuahan da vehe nuu ni ca nducu	da	ja	cusu da
un, ti vehe maestro Servando cuu nuu ni ca jican da. Ti suni yucan ni nchajnahan iin cuarto lulu nuu ni ca ndajnuhun da jiin naa Alicia Leal siqui taca jniñu saha ña.
Ñahan ni ca natuhva yivi ñuu inga quivi, co ndatu i ñau ün jniñu tahu sticia ja na chindee i tihli ja siahan ni chaa General un, ti ca iin i	yuxiehe nuu ni quendoo da	un. Co	ni	ca	naa ini
yivi ca iin un	chi va sean ca iñu jañahan	cuu na	ni	ca	nihin i
razón ja ñahan xaan ni quee General un cuahan da ti sa najaa tucu da.
Ti siahan ni cuu chi ni cuu ca ün jañahan sa ni nandeocuiñi da ti canchucu uu yivi ini carru lulu da ni nchaa da jiin, sava i ca yindaha chica pan, ndoho yutu, ñau ga ndajniñu ca yindaha i naa i ja cuu nuu yahu quivi domungu. Ni nuu da nuu carru lulu da ti cuahan da nuu yahu, ti yahu un nani General Lázaro Cárdenas, chi siahan ni ca nducu	da ün sivi ja na	conani yahu un undi	naa	cuiya
1939. Ti yucan ni	jaan	da ja vixi,	ti ja ni jaan da un	cuu	ndica
vee coyo ichi Nduvandoo, ün ranchería maa ñuu Yosondúa. Yucan ti sa ni nandeocuiñi da ni yasini da. Co ni yasini da ti ca ndajnuhun da jiin	yivi	canchucu jiin da un. Ni cachi	da	ja na
ndenu jajnahan ini	yivi	naa i cutu	i ün nuu icha ja na	coo	jiña,
ün nuu icha caji xndiqui. Co ni ca ndoho ini yivi yucan ti ni cachi tucu da ja na cuantahu yivi uni sndiqui cuaha da ja cuu ñuu, ün Cebú, ün Holstein ti ün Suizo, ti nava na ndenu tu nduvaha xndiqui ca ñavaha yo ñuu yo.
Ni siin ga cuahan, ni jacunhichi da cuahan da undi nuu chorro, nuu jinu yucha Esmeralda. Ti cuaha xaan yivi ni ca jahan jiin da. Ja ni jini da chorro un ti sa ni jani da cuentu na ni yacu da siqui soldado, ja siahan cunu xaan cuu chorro un.
Ti lado yucan ca iin Nduvandoo, Nduvastaca jiin Cuajilote. Yucan ti sa ni nandeocuiñi da nii yuhu nducha undi ni nene da undi Centro de Integración Social “Mi Patria”. Ti yucan ja ca ndatu uu carru, yucan ni ca caa yivi cuahan jiin da un nuu carru
31
un. Ti ni ca jahan i jiin da undi nducha Scarna. Ti ja ni cuu ca iñu jahini ni jaa da un, ti yucan cuu nu ni jahan cuchi da ca iñu jañaha suni quivi jiña. Ti yucan ni jacha da jiin ün punta navaja lulu nuu nama yuhu nducha un, ni saha da iin letra “A”, ti yucan nasa ni ndoho ini General un ja cahan letra un, nu Alicia xi abril jiin cuiya 1970.
Nu ni nchaa da ja ni jahan da Scarna, ti ndoo ni cuan nohon da undi vehe sticia. Ti yucan ni cachi da nuu sticia jiin taca ga yivi modo iin junta ja nasa saha yo jniñu, ja na cani ini yivi ti na cuantahu i ja jaha da un,	ja na quii coyo	quiti	ca	jaha lechu ja
cuu ñuu. Ti na quejaha yivi	na saha i jniñu	nava	ni	cachi da un,
chi ndoho ini da ja nchaa tucu da ñuu jaha quivi nucuiñi yoo diciembre cuiya jiña. Ti quejaha da jiin jniñu nava ni ca tenahan ingeniero ni ca quii jiin da	un. Taca un ni	cuu	na	quivi jiña ti
quivi lunes, quivi ni nucuiñi	semana, ni jahan da	scuela primaria.
Ni jandehe da taca grupo un, ti ni xndacu da nuu iin ün chaa ca cuu maestro un naa da. Ti sa ni quee da ja quihin da San Miguel el Grande, co xnaca ni nohon tucu da municipio. Ti yucan ni chiso da nuu ün libreta taca ja ni ndoho ini da ja saha da ja cuu ñuu. Ti yucan ni ndacunihin tucu da ja na cuu ün ichi lulu cuaha vuelta, jica xahva yucan, ja cuee ga ti sa ni chaa Ingeniero Lastiri ni chicuaha da ti ni ca quejaha yivi ñuu ni ca jacha i. Ti yucan cuu nu ca ndoho ini yivi ja cunchaa iin busto da vijna. Ti jahini quivi ni ndoho ini da ja nohon da jiña ni cachi da ja tendihi yivi ni ca ndututu yuxiehe da nuu ni quixi da un na cata i ün canción nani La Barca de Oro un jiin da, jiin inga nani Juan Colorado jiin uu ga canción ja cahan siqui revolución, ti taca na ni ca jita jiin da naa na, co cuenta chaa vaha xaan tondo ni ca jita.
Coxiuu sava inga quivi ni jacunhichi da ja quihin da, ti ni ca jahan na jiin da hora ni quihin da ichi ja quee da ñuu yo, ti hora jiña ni ga ni cuu ün hora ja ni iyo ün jnuhun sii ini ñuu yo ja janquivi ga eoo tucu siahan.
Ni cuu hora caca ni ga da ti ni cachi da jiin yivi ñuu ja na coto i yucu jaha ti nava tu naa nducha ca jihi yo jaha ti suni undi maa yujnu un ca nihin yoho i nducha ja na cuchacu i. Ni ca quivi na carni da ti ni ca janchaca na da undi Xñuu, ja quendoo oco cuun kilómetro ichi lado ninu ñuu yo.
32



Cuentu ja ni quii General Lázaro Cárdenas ñuu Yosondúa
ja ni jani Taa Ismael O sorio Rosas
Ja iyo razón ja quii chaa un, co ansu ja fuerza quii da, chi so ja mani canchucu	da jiin	naa	Alicia Leal. Ti ñahan yucan cuu	ja
ni jani cuentu. Ja	yucan	cuu	ja iyo razón ja chaa da, co ansu	ja
fuerza cuu ja quiji da ti ja yucan cuu ja iin quivi tu cuiti ndoo ca ndoho ini yivi. Ti ni chaa ün razón ja chaa chaa un. Ti ja yucan cuu ja tu ni ca saha tuhva sticia ja na coo vaha tihli nuu cunchaa da, co tucaa ni cuu. Ti ni ca saha da nasa ni ca cundee maa ni ga da naa da.
Ti quivi jiña	cande	na	saha na jniñu ichi chucán. Jñahan
sahma na chi nini	siahan	cuu	nu saha yo jniñu. Ti undi yucan	ni
jaa quihin ün tajnu saña.
—Naa jniñu ca cuni da ruhu ti cande ri saha ri jniñu —ni cachi na jiin da.
—Tuu, chi caca ni na choho, chi ca cana da nihin —ni cachi da.
—Na choho ti cuaja ri —ni cachi na jiin da.
—Tuu, chi caca ni choho venañuhni —ni cachi da.
Yucan na ti vaji na jiin chaa un. Nu ni jaa na yucan ti ja ni ca ndututu chaa ca cuu sticia un jiin uu ga chaa ca cuu maestro un naa da. Ti ja ni ca ndajnuhun da naa da ja saña cuu ün chaa cahan xiahu jiin General un hora chaa da. Ti saña tu cuni na, chi vasu savaha ni ga inga yivi na cahan jiin da, chi vanuxii ja tu ca nihin yo ñau iin jnuhun cahan yo nuu ün chaa cuñahnu nanu cuu chaa un, chi chaa un naa da chi ca nihin da jnuhun cahan da, chi ca iyo cuaha janijnuni da naa da. Yucan ti ni cachi na ja na nducu da iin iin chaa ca cuu maestro un naa da ja na cahan da jiin chaa un, chi vanuxii ja ca jica da siqui jniñu maestro un ti ca nihin ga da jnuhun cahan da naa da ja cuu yoho naa yo. Co tu ni ca cuni da, chi ni ca cachi da ja na cahan iin yivi ndahu. Ti ja cu yivi ndahu nuu ñuu Yosondúa, suni cuu maa na. Ti nava ja tu cani cani ün jnuhun cahan yo ti ni jantahu na.
Nu ja ni ndihi un ni cuu, yucan na ti ni ca quihin na ichi cuan coyo na chucán cuan nujnahan na da naa na, chi ichi carretera lulu ja jinu Internado yucan ni quii da. Yucan ni chaa da
49
co tundo ni iyo un	sani, ti	vee coyo na undi vehe sticia. Undi	ni
quivi da ni nucoo	da nuu	teyú	presidencia. Ti sa ni nuña ti	ni
quivi na ni cahan na jiin da. Ja siahan cuu ja saña cuu chaa ni ca cañan xiahu jiin General un. Ni cachi na jini da ja candichi, ti cahan na jaha ñuu na, ti ni ca nacani sticia saña ja cahan yo ün xiahu, ti suni na cuantahu yo nuu ni ja ün chaa cuñahnu nuu nii nación yo, ti suni ca nacuni yivi inga nación nihin, ni chaa ni ni janijaha ni nuu ñuhun ñuu Yosondúa, vasu ün ñuhun cande mahñu yucu co cuu ga ñuhun yindaha nación yo México, ni cachi na.
Suni ni cachi	na jiin da ja	ja ni cuu tijni cuiya ni yaha	ja
undi 1937, ti undi	vijna ni	chaa	da, co ja nacuni na maa da chi
cande na jitu na nanu ca saha taca ñani jnahan yo. Ni chaa razón ja quii General un Ndinuu, ti yucan cuu nu ni ca jnii ndaha jnahan na jiin General un.
Cuiya jiña	ni	ca cana	da sticia taca ñuu,	ti ni ca jahan da, ti
suni cuiya jiña	ja	iyo ün	banda de música ñuu yo. Ti banda ñuu
yo ni ni cuu ün banda vaha ga ni cunde un ja cuu nii región mixteca. Ti sü xaan ni cuu ini General un jiin banda Yosondúa cuiya un. Siahan ni cuu na tiempu un.
Na siin na	jiin cuentu	ni quejaha na undi	nuu. Nu ni ndihi un
ni yaha, yucan	na	ti ni ca	cana da chaa un ja	na quihin caji da ün
staa. Ti suni ni ca cana da saña ni jahan na. Ni cunchucu na nuu da un ni yee da staa. Ti maa da chi jasi i tihli ichi tachi da, ti tu cuu cahan jaa da nanu ca cahan yo. Ti ndoho ini na ja ni cuu tajna sucun da, ña tu cuu cahan jaa da chi mani cahan xehe da. Ti cuni ja na cunchaa yajni yo jiin da, ti chunsoho yo jnuhun cahan da ti sa chacu ini yo. Ti siahan ni yaha jahini quivi sábado jiña.
Ti jañaha quivi domingu, ñahan ja ca iin na naa na ja cahan na sahan “too ni ndii’’ jiin da naa na. Co nu ni ca jaa coyo na ti tucaa ga cancha da. Ni nihin na razón ja ja cuahan da jiin carru da co tu cojnuni nu ja nandeocuiñi da. Ti undi maa licenciado ni ca quii jiin da un tu ca jaha razón. Co nu cuandii ti ja ni nchaa da, chi ni jahan cuchi da ün nducha lulu caña ichi chucán nuu ca cahan na Nducha Scama. Yucan ni jahan cuchi da jiin chofer da. Ja ca jini na ja yucan ni jahan da ti sa ni nchaa da. Yucan ni cuu na jañahan quivi domingu.
Yucan na ti ni yasini tucu da nava iyo costumbre yo. Ti sa ni quihin da ichi chi ni jandehe da undi nuu chorro un. Ni jan coxnuu da ti cuan coyo na ichi jata da. Ca jaha da ün cuayu ti masu xaan ün cuayu ca jaha da nuu da ja na coso da, co tu ni
50
cuni da. Ni quihin da ichi cuahan da ichi nuu quivi yo nuu yahu un. Ni jaa da xiiqui galera ichi chaha, ti yucan ni jini da ndeña iin tabla, ti nuu tabla un yoso sivi da ja siahan nani yahu un. Ti galera un ni ca saha yivi ñuu na cuiya 1963. Ti cuiya un ni junucuachi na vehe sticia un. Ti sa ni ca chuxndee na sivi da un ja nani un Lázaro Cárdenas. Ni jacuiñi da, ni ndehe vaha da un. Ti sa ni quivi da nuu yahu un. Ti nuu yahu yucan ni jaa da nuu canchucu puestu nuni un, ti ni jicajnuhun da chaa ca xico un:
—¿Nanu vaji nuni jaha?—
Ti ni ca cachi chaa ca xico un:
—Ndinuu vaji —ni ca cachi da.
Ni jaa tucu da inga puestu:
—¿Nanu vaji nuni jaha?—
—Ndinuu vaji.—
Ni yaha tucu da inga puestu:
—¿Nanu vaji nuni jaha?
—Ndinuu vaji.
Ni jaa da uu ga puestu cuachi ga un:
—¿Nanu vee coyo costali jaha?
—Iin ranchu Itundujia nani Iturbide.
Yucan sa ni jica da cuahan da, ti ni jaa da nuu canchucu puestu ja vixi un, ti ni cachi da:
—¿Nanu vee coyo ja vixi jaha?
—Iyo maa ñuu jaha co ichi nuu nihni un iyo.
—¿Nasa nani lugar yucan?
—Nduvandoo.
Ti uu ga puestu yucan tucu:
—¿Nanu vee coyo ja vixi jaha?
—Iyo maa ñuu jaha.
Siahan ni siin da cuahan da. Yucan ti sa ni cachi da jini chaa cuu secretariu da yucan ja na cuaan da jacuu ja vixi yucan. Yucan ti ni jaan chaa un uu ticua vixi ja ni limoreal ja nahnu un jiin uu mamey. Ti suni yajni yucan cuahan na, ti nasa saha na ti yivi ñuu na ca cuu yivi un, ti nuu inga yivi ñuu jica chi nini ca scaa i uhun ga centavu. Yucan ti ni cachi na jini ñahan xiin puestu yucan:
—¿Tu cuaha ra uu cutahu chaa jaha nu? Ja cuu maa General cuu, ti tu cuaha ra uu ja vixi na cutahu da nu? —ni cachi na. —Vee xito Ismael, ¿ndoo tuu?
Ja yucan cuu ja nu ni tava chaa un xuhun ja chahu da nuu ti ni cachi ñahan un ja tuu.
51
—Tuu naa, nu tu cachi ni nasa nchaa ti tu cundaha na, ni cachi da.
—Tuu, chi cundaha ni chi so ni jaha na cutahu ni, ni cachi ña.
—Ti tuu, ni cachi da.
Yucan ti ndoho ini ja va ni xndoo da ti uhun pesu chi maa da ni cachi ja na quendoo xuhun un. Ti suni siahan jiin uu ga ndajniñu. Ni jaan da uu ga ndajniñu ti sa ni ca quihin na ichi. Ti cuan coyo na undi nuu chorro un, co tu ni cuni da coso da cuayu un.
Ni ca jaa coyo na nuu cande iin molino triu, molino ndahu ja iyo jaha, ti ja jini na ja yaha da chucán. Ja yucan cuu ja yindaha na iin jnii triu. Ni ca chuhun da triu un, ni ca sia da nducha un ti ni quejaha jico yuu un. Ni quivi da ini vehe un, ni jacuiñi da ndehe da nuu jico yuu un. Yucan sa ni quee da ti ni jahan da jaha iin nuyucun candichi yucan, ti ni nucoo da ndati yujnu un. Tu ni nahan ni cunchaa da, co nii canchaa da un ti músico un naa da ni ca quejaha da ca tivi da, chi suni ni ca jahan músico un naa da. Chaa un ca saha yaa ti maa da jani iin cuentu.
Undi hora ni cuu ini maa da sa ni ndocuiñi da co siqui iin yuu ni ni cunchaa da, ti sa ni ca quihin na ichi cuan coyo na undi nuu chorro un. Nu ni jaa da yucan ti ni jitonuu da undi jaha chorro un. Ti ni jajnahan xaan ini da lugar un. Yucan ti sa ni jicajnuhun da nasa nani yucu candichi chucán ja nani chaxijña jiin uu ga yucu un. Yucan ti ni tahu da jniñu tiempu jiña ja taca nuu iyo xaan caa yuhu cava un na cuu iin ñama ladrillu.
Yucan na sa ni nandeocuiñi da ti ni nucoo da siqui iin tronco nuyucun ja ni jaa jiin nducha cuaha un. Yucan ni nucoo da. Ti ñahan soltera ni ca jahan un, ca ndiso ña jacuu ja vixi. Yucan ni ca jaha ña iin pedasu sandía nuu da. Ni yaji da un co cusii ini da. Ti suni yajni yucan cande iin mini ti yucan ni ca quivi suchi cuachi un ca jichi. Ni ca tava i sahma i ti ni ca quivi i ca sucha i. Ti ca chindiyi i xini i chii nducha un. Ti taca un ni saha ja ni cusü ga ini da ndehe da. Nu ni ndihi un ti vijna cuan ini ga sa ni ti vendiji da.
Ni ca cahan tucu da jiin da ja na coso tucu da cuayu chi ja ni cuu cuaha jica da, co tu ni cuni da. Suni ni ca cachi da jini uu ga chaa ni ca chaa coyo jiin da un ja na coso da naa da, co tu ni cuni da.
—Tu coso ri naa ri chi tu cuu ja caca jaha General yo quihin da siahan.
52
—Iyo vaha nusaa, ni ca cachi da. Ti vendi coyo siahan ni tucu cuayu un.
Yucan na ti vendi da nü yuhu nducha, ndehe da taca yujnu nuyucun iyo yuhu nducha un. Ni chaa da nuu candichi ün nuyucun cahnu ichi vee un, ti ñau ün iin yivi ñuu na jaha cuni caja yujnu	un ni cuu,	ti sa ni	ca cachi na naa na	ja ni ca tava da
«n pedasu	ca ndehe da nuu ndoo yujnu un. Chi	nuu ndoo yujnu
un ti cuu cuajniñu yo co nu ni cava yujnu un cuu ja tu cuajniñu, ni ca cachi na. Yucan ti nihin xaan ni tahu da jniñu ja coto tehnde yujnu un. Ni cachi da ja ni iin yujnu un tu cuu tehnde, chi ansu taca lugar iyo yujnu un, ti yujnu yucan saha ja vii ca ñuu jaha.
Ni ca	siin na, ni	ca ndaa	na vee coyo na, ti	ni ca ndejnahan
na jiin ün	chaa cuaa.	Ti chaa	un cuu chaa xiin ün pedasu ñuhun
un, ti cande iin musu chindee maa da jiin jniñu da. Ni jaa General un ti ni ndehe da. Ti chaa un cande da jiin uu cuayu ca jaxin ti triu. Ti triu un chi ja cuan nduu xii nanu ca cahan maa na jaha naa na, ti nu cua nduu xii siahan, tucaa ga cundihi. Yucan ti ni jicajnuhun da chaa un:
—¿Nasa triu caña jaha? ni cachi da.
Ti ni cachi chaa un ja caña ti uxi uu xi xiahun nundoo triu ni cuu ndoo.
—¿Ti cuenta maa ra cuu triu jaha nu? ni cachi da.
—Ansu cuenta maa cuu chi chaa yucan xiin, ni cachi da. Ti vaji chaa cuaa un yucan.
Nu ni jini da ja siahan caa nduchi chaa un ti ni ndava da ni jnii da chaa un, ndinduu ndaha da ni jnii da chaa un ti ni quejaha da cahan da jiin da na ndenu ndixia da ja tu ndijin nduchi da. Yucan ti sa ni jini da ja ndixia chaa un ja cuaa nduchi da.
—¿Ti ndoo ni cuu nduchi ra? ni cachi da.
—Taa, ndihyi xaa ni saha ja ni cuu na siahan, ni cachi da.
—¿Ti maa ra xiin jniñu jaha, ti mani ñuhun maa ra cuu ndihi ñuhun jaha? ni cachi da.
—Suu taa, maa na xiin.
—Iyo vaha nusaa. ¿Ti nasa chahu ra musu jaha?
—Uni pesu ti jaha na ndeyu yee da, ni cachi da.
—Iyo vaha nusaa. Yaha ün centavu jaha ti jandoo ga na chindee roho, ni cachi da.
Ti ni jaha da ün billete sava ciento ni cutahu chaa un. Yucan na ti ni cahan da jiin chaa un ti ni ca siin na vee coyo na nü
53
yuhu nducha. Vaji da ndehe da taca yujnu un, ti nchanuu da caña da undi Internado.
Ni jaa coyo na undi yucan, co tu ni ca jini na naa jniñu ni tahu da na ni jaa da un quivi sabado na ni quivi da ichi Internado un. Ti saña tu ni chacu ini na, va nu suu maa da ni cachi ja na conani iin nuyucun candichi yuhu nducha un Cuauhtémoc. Chi ja ñaa xini yivi ti ni ca chaa i ñuhun jaha, xi suni ja ca quivi iin quiti yucu taca nanu ca nchaa yau yujnu. Ti yucan ca quixi ti, xi ja ca ñama ti maa ti. Ti yucan cuu ja ni ca chaa da ñuhun jaha yujnu un. Nu ni jicun yujnu un ti ni cayu maa undi ni cuu iin yau chii yujnu un. Ti ja ni cayu yujnu un ti ni cachi da ja na conani Cuauhtémoc, ti ja	yucan cuu ja ni tahu	da jniñu ja	na xndutu	da
yau un naa da, ti	ni ca saha da. Sa ca	cahan da ja	ni jista yajni
uu tonelada cemento. Tu jini vaha na nasa cemento jiin yuu ni jista co vaha ni ca naxndutu da. Yucan cuu iin jniñu canuu ga ja ni tahu da. Ti suni ni jajnahan xaan ini da jniñu yucan. Vaha xaan jniñu ni tahu da un. Taca ni cuu nu ni jaa da yucan.
Yucan ti ja ni ini vendí coyo tucu na yucan quivi domingu. Ti chofer un naa da ja ca iyo tuhva da ñuu jaha ca ndatu da razón nava nu ni nene da yucha un ni. Ti na quin coyo da jiin carru da undi Internado na quihin nuquihin da chaa na ndii da. Yucan na ti vendí coyo na jiin da. Ja ni cuaa tucu quivi domungu, suni ni ca jaha tucu na ja ni	cuxini da. Ti chaa ca	cuu músico	un naa da	tu
ni ca cuxio da, ni	ca quejaha da ca saha	da yaa. Ti	ni ca cachi	da
ja na catajaha yivi iin nundaa, ja jnuhun sii ini ja cancha General jiin yo. Na coo nusaa, ni ca cachi da, ti ni ca quejaha chaa cuachi un ni ca jitajaha da. Ti maa da ni nachunjnahan da ndaha da, ti ni nucoo da, ndehe da ja ca cusü ini yivi un, ti ca jitajaha i. Yucan ti ni caña ini da ti suni ni jahan catajaha da, ni jitajaha da jiin yivi ni ca jitajaha un. Yucan ti ni ca cachi chaa ni ca quii jiin da un ja ni iin lugar nuu ca jiconuu da jiin da, tu ca jini da ja catajaha da. Tu ca jini da ja cosü xaan ini da jiin yivi nanu ni cunde da Yosondúa undi hora un. Co maa da chi ni jitajaha da. Nu ni ndihi un ti sa ni ca ndivi da ja cusu da naa da.
Quivi lunes tucu, suni ja cuan ndii, co yoo na cahan ja taji da, ti maa da cusü ini da jiin yivi ja tundo xnuu da ja nohon da. Ni yasini da, ca ndajnuhun da jiin yivi. Yucan nu ni jini da ja cuan ndii, ti saha na cuenta ja ni quee da jaha ndutu ca uxi jañahan. Ni canxiahu da jiin taca yivi ni ca tuhva nuu da. Cuu chaa, cuu ñasihi, cuu suchi cuachi, tendihi un ni jnü da ndaha. Ni
54
xndacu da nuu chaa ca cuu sticia un ja nu na taji da uni xndiqui ja cuu ñuu Yosondúa, nu na taji da xndiqui un co na coto vaha yivi ti, chi cuu ti cuenta sticia. Ni ca cachi chaa un ja coto da ti. Nu ni ndihi un ni xndacu da yucan na sa ni jacunhichi da.
Ni ca quee na calle jaha jiin da, ja cuan coyo na chucán. Ti ni ca cahan tucu da jiin na ja na canxiahu tucu na jiin da undi nu ca scahndi da tiru un. Ti yucan ni cachi na jiin da ja ni ca cahan tucu sticia jiin na ja na canxiahu tucu na jiin da. Ni nacuantahu na nuu da, ti ni cachi na jini da, tu nahan quihin da ti nchaa tucu da ñuu Yosondúa. Na cunchaa da cuenta ja cancha da vehe maa da, chi siahan ni ca cusii ini yivi jiin da.
Cuiti siahan ni	ni cahan	na chi tucaa	ga na inga jnuhun cahan
na. Ni quendoo na	candichi	na siahan, ti	maa da ni ndivi da	nuu
ca iin uu ga chaa ni chaa coyo jiin da un ti ni nihin carra da ja caca. Yucan ti ni quee chaa scaca carra un, ni jaa da nuu candichi na un ti ni cachi da:
—Cachi General ja quihin ni ichi chucán.
Yucan ti cuahan na. Tu ni quivi na yuxiehe cande lado cuaha un chi ni cachi chaa scaca un jini na:
—Jaha ni cuan quivi ni.
—Tuu. ¿Ndoo quihin na jaha?
—Tuu taa, cuan quivi ni.
Yucan ni quivi	na ti ni	quendoo na mahñu cancha na. Ni	cuu
canuu xaan na, chi	ni saha	na cuenta ja	iyo iin falta ni saha	na.
Co ansu ja ni saha yucun na chi ni chayica chaa un saña. Ti yucan cuan coyo na ca ndajnuhun na jiin da. Ti ni xndacu xaan tonto da nuu na, na ja na coto yo yucu yo, chi chii yucu jaha cuu nuu vaji nducha ca ñavaha yo jaha. Chi nu na xnaa yo yujnu jaha, na ichi xaan ñuhun, ti nucuu nducha un xi naa iin jinu ni. Ti maa na ni cachi ja na cuu cutu ini yo ti na coto yo yucu yo.
Ni ca siin na cuan coyo na, ti quejaha jicajnuhun da nuu iyo iin rancho nuu yucu jaha.
—Iyo ün ranchu nani Cañada de Galicia, ni cachi na. Tihla ichi ninu un iyo inga ja nani Atalaya.
Ti suni jicajnuhun da nuu cuu triu ranchu yucan. Ni cachi na ja cuu. Jacú ni ñuhun cuu nuu ca jitu yivi co vaha xaan cuu triu.
Nu ni cahan da siqui triu un ti ni cachi da:
—Ndehe ni na ndenu tu cundee yo ti na squivi yo ün molino triu ja saha jniñu jiin ñuhun na cuu ñuu Yosondúa.
—Ndee vaha nu siahan, ni cachi na jini da.
55
Ni ca siin na cuan coyo na ti iyo nasa quendo sava cuentu da, ti siahan ni ca jaa coyo na yajni undi Xñuu. Nu ni ca jini na ja ja ca iin yivi un, cuu ja ñahnu cuu ja cuachi ca iin ca ndatu maa da, ni ca jaha iin yucun ca iin ca ndatu maa da. Nu ni jini na yucan ti ni cachi na jini da:
—Na quiin cuun na chi jaha naquihin yivi jaha nihin, ni cachi na.
—Tuu, ni cachi da jiin na. —Na choho undi yucan chi yucan coho yo iin nducha vixi lulu, ni cachi da.
—Cuu, General, ni cachi na.
Siahan undi ni jaa coyo na, ni cuun da siqui carra da ti ni ca quejaha ca canxiahu yivi un jiin da, ca scanda tutu cuachi. Ni ca cachi ja na quivi da ini vehe sticia un, ti saña naa na ni ca cuxio na ün lado chi siahan iyo, ja na quivi coyo yivi un jiin da. Co tu ni quivi da.
Ni jaa da undi vehe sticia un, ni jacuiñi da yuxiehe un, ti ndehe da nanu ca iin chaa Yosondúa. Nu ni jini da ja cajiin na iin lado, ni taji da iin chaa ni chaa jiin da un ni jaa cana da saña naa na ja na quivi coyo na. Ni ca jiconduu na jata yivi un naa na chi cuaha xaan yivi un ca iin. Ti sa ni jaa coyo na nuu candichi da un. Nu ni jini da ja ni jaa coyo na ti sa ni quivi da. Tu jini na naa cuenta cuu ja ni saha da siahan. Yucan sa ni ca jaha chaa un teyú cuñahnu un ja na nucoo da, ti tu ni nucoo da chi xnacan ni xnucoo da yivi Yosondúa ini vehe sticia un. Ni ndihi na ni ca nucoo ti sa ni nucoo maa da.
Ni ca jaa coyo uu chaa ca junucuachi un ti ni ca jaha da nducha vixi nuu da. Tu ni ca jaha da cerveza chi nducha vixi ni ca jaha da. Ni cachi da ja xnacan nuu yivi Yosondúa na cuaha da nducha vixi ca jaha da nuu da un, ni ca jaha chaa un nuu ñau yivi ni ca nihin ni. Co xnacan yivi Yosondúa jaha ni ca nihin ti sa ni jnii maa da.
Yucan	na ti sa ni	ca quejaha	yivi un ni ca	xnahan tutu nuu
da. Tu jini	na ndoo ca jican	da nuu da	chi	maa	da ni ni cahu ti
taca ja tu ni jajnahan ini da un, ni ndahva da. Ni ca nasaha tucu da, ni ca jaha tucu da nuu da co taca ñau ja tu ni jajnahan ini da un, ni ndahva tucu da. Ni ca nasaha tucu da ti yucan sa ni jantahu da.	Tu jini na	ndoo	ni ca	jican	da	nuu	da.
Nu ni	yaha yucan	na ti	sa ca	cana	da	chaa	ja quee da staa,
co ni cachi da ja nii iyo vaha ini da. Tu cuu quee da staa chi ni ti chaa ga soco ini da cachi da. Ni ca siin chaa un ca cana da chaa:
56
—Tu cuu caji ri venañuhni chi ti chaa ga soco ini ri, ni cachi da.
Ca cahan da siahan ti ni ca quenehen da chaa ni jahan cuaha da ün vuelta nava iyo nuu yahu Xñuu un ni. Ni najaa tucu da yucan. Ti chaa ca yíndaha reloj da un ni ca jini da hora ja «n hora sava ni ni cundee da Xñuu. Yucan ni cuu tiempu ja ni cundee da Xñuu.
Yucan ti ni quejaha nihin carra da ti ni ndaa da siqui ti ni canxiahu da. Ti saña naa na tu ni ca jica na, ni ca ndatu na undi na caca da chi ca cuni na ndehe na ndoo coo go yucan nicuu, co tucaa ga ndoo ni iyo.


General Lázaro Cárdenas por
Juvenal Martínez Cruz

Ja ni nchaa General Cárdenas. Oco uhun jica yoo abril ni nchaa da. Ni nchaa da jiin uni coche. Ti ni cunchaa da uni quivi. Ti ni cusir ini da ni nchaa da ñuu yo. Ti suni ni saha yivi ñuu gasto ja cuu llegada chaa ñahnu un.
Jahan da cascada undi vee un. lin lado nandeocuiñi da ti jahan da visita obra Internado. Maa da ni jaha ayuda ja cuu iin obra ni ca saha da
nuu nuyucun. Cachi da:
—Tu cahncha ra yujnu un. Tu vaha —cachi da.
Yucan ti vaji da. Ni iyo iin desfile. Jahan da Centro de Salud ni jita jaha da yucan.
Ni iyo reunión tendihi ñuu. Ti ja ni saha da comprometer
58
savaha da carretera yucan. Ni chiso jnuhun da ja cuaha yujnu vixi da. Ja ni chaa uni mil árbol frutal. Ja ni jan saja na jnuhun nuu yivi ñuu ja ca nandihi planta un. Manzana, durazno, capulín, nuez nchaa. Suni taji da vihncha.
Cuaha da iin ayuda ja cuu saha jniñu centro yucan co tucaa ni cuu. Saha prometer ja cuaha da xuhun; cuaha da sahma; cuaha da máquina quicu; ti savaha da vehe chaa ndahu, chaa canchucu ja ñavaha ñuhun centro jaha. Cuaha da xuhun ni cuu ja savaha i vehe i co tucaa ni cuu. Inga jino ti ni saha da contestar nuu «n telegrama. Co tucaa ni cuu nava ni iyo maa plactica jiin yivi ñuu. Tucaa ni cuu ja siucuu da nava ni chiso jnuhun da.
Cuni quihin nuu Cañada Galicia yucan, ün grupo yucan. Ti tucaa ni cuu.
Iyo yivi ni ca ndehe quivi cuahan da. Nde vaha ini da chi tu saha da ün lado yivi ndahu, mani favor yivi ndahu cuahan da. Ni cu iin músico quivi cuahan da yucan. Ti ni jaha da cincuenta, cincuenta peso nuu iin ün músico un.
Ti cuahan da, ni janchaca naa da undi Xñuu jiin carro ni sajniñu Internado. Tijni yivi ni ca jahan nunchaca chaa un. Ja ni jahan da Xñuu ti ni cunchaa da cuun hora yucan.
Cuahan da San Miguel. Ja ni cunchaa da suni uni quivi un. Ni quendo da ja nchaa tucu da co tu caa ni. Cuu tucaa ni jahi suerte ja chaa da, chi vasu vaha xaan ni ndoho ini da ja cuu yo naa yo, co tuhva ini ja ni jihi da, ti siqui yucan tucaa ni cuu nava ni chiso jnuhun da nuu yo, ndiyi chaa ñahnu Lázaro Cárdenas.


Cuentu Ndiyi Lázaro por
Isidoro Santiago Ojeda

Ja ni cuu yoo abril ni quii ndiyi General	Lázaro
Cárdenas. Ni chaa da iin quivi sábado ca uu ja ini. Ni quii da ichi carretera vaji ichi Internado. Ti ni ca jaa nuu jnahan yivi ñuu da undi nuu cruz yuhu ñuu un. Ti taca ña centro ni ca cañan xiahu ña naa ña jiin da. Ti cañan na Rosa Ramírez ni jnii ña ndaña da jiin uu ga ña. Ti suni ña Enedina ni jañan ña jiin taca ga ña ti ni ca joso ña confite xini General. Ni ca jañan tendiñi yivi centro jiin taca stisia. Siañan undi ni jaa da ñuu jiin tendiñi cñaa vaji jiin da. Ni ca jaa coyo dajiin uu cocñe ti fin camioneta.
Yucan ni ndetatu da, ti Presidente ja ca iyo tuñva da titíli gastu da, ti ni ca jañan jiin Lázaro tendiñi jiin ayudante ini
61
comedor Internado ni ca cusama da jiin taca chaa ñahnu ni ca junucuachi ñuu.
Nu ni ndihi ni cusama da naa da ni ca jahan Presidente jiin tendihi yivi ñuu jiin Lázaro. Secretaria jiin ingeniero da ca jandehe da nuu caña nducha chicha. Ti ca jani da cuentu ja nu ni jaa Lázaro yuhu nucha un, ti ni jajnuhun xaan da. Ti ca cahan da ja nu vaha xi cuehe xi ndoo ni ndoho ini da co cuni ndehe da, cachi yivi naa i.
Yucan ni nandeocuini da ti ni jan ndehe da vehe Centro de Salud. Ca cahan da naa da ja ni cusii xaan ini Lázaro Cárdenas ni quivi da ini vehe un. Ni jahan músico Banda Municipal jiin da naa da, ti ja ni cus« ini General un cuenta ni jita jaha da ini vehe Centro de Salud un.
Yucan ti cuan nohon da Municipio jiin Presidente. Ni ca ndajnuhun da tihli, ni ca jican da iin ayuda nuu General. Ti cachi da ja chindee da ñuu Yosondúa jiin carretera, ja quii undi Ndijinuu. Yaha San Miguel, Cañada Morelos, undi Yosondúa, nava na chaa carru, cachi da. Ti ca cus« xaan ini yivi ñuu.
Nu ni ini ni ca jahan da comedor Internado. Ni ca cuxini da naa da. Jahán ni cuu quivi sabado.
Ti quivi domingo ni cuu ca uxi iin ti ni ca jahan da. Ni ca jan ndehe da nuu chorro jiin Presidente suni jiin yivi ñuu jiin músico. Ti ni jaa da jaha ün nuyucun candichi siqui vehe molino taa Fila Pacheco. Yucan ni ndetatu General Lázaro Cárdenas. Ti músico ni ca chaa da yaa, ni ndetatu General yucan. Yucan na ti jica tucu da cuahan da undi nuu chorro. Yucan ni ndetatu da naa da ti músico ca siin da ca chaa da yaa. Ti ca cus« xaan ini Lázaro, Secretaria, Ingeniero, tendihi da ni ca jajnahan ini da lugar yucan.
Yucan na ti ni ca nandeocuiñi da nii ichi yuhu nducha undi nuu chorro ti undi Internado. Ca jani da cuentu ja ni cachi Lázaro:
—Ichi ni jica Jesucristo cuu yuhu nducha chi iin cuaha nuyucun —ni cachi da.
Ni jaa da Internado ni jiconuu da nii ini Internado, ti cachi da ja ni quendo vaha Internado chi vii xaan ni cuu. Ti yucan ni naquin da ichi cuan nohon nuu yucan. Ni ca cuxini tucu da ja cuu quivi domingo.
Ti quivi lunes ni ndoto da ca uxi. Yucan ni jan yasini da ini comedor Internado. Nu ni ndihi ni yasini da ti ni ca naquihin da ichi cuan nohon da. Ti tendihi niño Internado ni ca jachun ichi da

jiin Banda de Guerra undi nuu cahndi tiru yucan. Ni ca jaa da yucan ti ni jacuiñi coche da un.
Ti taa Juan Alcalá, chaa cuu médico un, ni cahu ün tutu nava ni cachi General Lázaro Cárdenas:
Ja na coto da naa da yujnu da, chi yucan cande ün requeza ja cuu Yosondúa. Suni jaha da ayuda ja cuu Centro de Salud, ja cuu vaca extranjera, chuun ün ga clase, suni ja patu ti ja cuu ñuu. Ja na chihi vaha da taca calle, ti suni cuiña da ün calle quihin siqui ñuu yucan, quihin ichi un undi nuu yucu un, ti yucan cani da ün monumento candichi siqui ñuu un.
Ni ndihi ni cahu da tutu un.
Yucan jacun ichi taa Presidente Municipal jiin taa Ismael, Juan Alcalá jiin uu ga principal. Suni ni ca jahan taca ñacuachi iyo centro ini carra volteo undi Xñuu. Ti ñuu yucan ni cunchaa da iin hora ni, ti luego cuahan ni da, ti Yosondúa ni cunchaa da uni quivi, chi vanuxia chaa Yosondúa mani chaa ndahu iyo, ti yucan cuu ja ni cundahu xaan ini da Yosondúa, ti ni cunchaa da uni quivi.
