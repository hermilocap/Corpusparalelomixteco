Cuentu Ra Ndoni Tsavaco

Tahan quivi can tsicoo intuhun naha nani ha Tindaca. Iin quivi nyaà na cunù na isa, nyaà na. Tan iyó intuhun sehe ha nani ra Ndoni Tsavaco.
Ra Ndoni can tava tyinu tsi quiti nani nyoho. Tsahan ti tsicahan ti tsihin naha tsaahnu Tindaca:
—¿Nyaà un, nana? —catyi ti tsihin ha.
Tan catyi ha tsihin ti:
—Nyaà yu —catyi ha. —¿Nàa tyinu? —catyi ha tsihin ti.
Tan catyi ti tsihin ha:
—Vatsi yu vatsi cuhva yu tyinu tsi un tyin natihvi un quehe, natihvi un mesa, vatyin ra Ndoni Tsavaco, sehe un cua quitsi nuhu ra —catyi ti tsihin ha.
Tan catyi ha.
—Na nuhù catsin tahan ini yooho, nyoho tyehe yuhu lingui —catyi ha tsihin ti.
Quihin juhva ha ixtu nyii nu isa ha, cani juhva ha nu nyaà ti. Tan cueta hi maa tyehe yuhu ti nani tan tahnu tyehe yuhu lihli ti.

Tan tsaa ti nu nyaá ra Ndoñi Tsavaco can, tsacú tsaa xaan ti. Tan catyí ra Ndoñi can:
—¿Náa tañan un? —catyí ra tsihin ti.
Tan catyí ti tsihin ra:
—Taxin yooho, tsa. Maa un tava tyiñu tsi yu cuhun yu nu nyaá sihi un tan vityin tyehe yuhu yu tsahnu ña —catyí ti tsihin ra.
—Taxin ñi, ña vacu un, cuaahan cua quihin iñu ndicaha tsityi nyaá can. Çuhva un tsi yu tan nyehe yo —catyí ra tsihin quiti cuví nyoho can.

Tsacú xaafi ti tan tsiquihin ti iñu can. Tsaha ti inü can tsi ra, tan catyí ra:
—¿Náa yuhu cun tsi yu? —catyí ra.
Natuhva ti nuu ra; quihin ra inü can tyaxin ra yuhu ti. Tan catyí ra tsihin ti:
—Vityin tsa nduvaha yuhu cun tyin. Cuaahan jihna nu nyaá ita can; coho cun nduxi ita can, tatun cuví —catyí ra tsihin ti.
Tan tsahan ti iin nu nyaá ita, tyaxin ti tyehe yuhu ti nu ita can. Tan catyí ti tsihin ra:
—¡Vaha xaan cuví! —catyí ti tsihin ra.
—Nyehe yooho jin, tan tsacu tucu yooho, nyoho lihli. Vaha ñi maa vityin, inga tucu ra cua cuhun tyiñu tyin —catyí ra tsihin ti.
Tacan tan tava ra Ndoñi Tsavaco tyiñu tsi quiti can:
—Yooho ra nañí xinda cuitsin, tsa, naha jihna tyin cuhun cun tyiñu tsi yu —catyí ra Ndoñi Tsavaco tsihin quiti cuví xinda can.
Tan tsaa ti.
—Cuaahan cua cahan tsihin sihi yu tyin na ica vaha ña vehe. Natihvi ña quehe na tyaa vaha ña mesa, na tyaa vaha ña tyayu, nacuhva ña mesa, natihvi ña tsitsi vehe tyin ”nyaa cua quitsi nuhu ra Ndoñi Tsavaco sehe un”, catyi un tsihin ña —catyí ra Ndoñi Tsavaco tsihin ti.
—Vaha —catyí ti.
Tacan tan cuahán ti tyiñu. Tsaa ti tan catyí ti, tsaa ti:
¿Nyaá un, nana? —catyí ti.
Nyaá yu —catyí ña tsihin ti.
—Junvin tyiñu vatsí yu, nacumi tsi un nu vatsí yu jaha ra Ndoñi, sehe un. Na ica vaha un vehe. Na ica vaha un mesa, tyayu tyin cua quitsi nuhu ra Ndoñi, sehe un —catyí ra xinda cuitsin tsihin ña tsaahnu Tindaca can.
Tan ña tsaahnu can ña ñuhú ca iñi ña tsi ra Ndoñi can tun iyó ra. Nyií quisi ndutyi tyisó. Tan catyí ña tsahnu can:
—Tyehen cuví tucu tyin. Ña ñuhú catsin tahan iñi

yooho, xinda tsaha lingui —catyí ña.
Tan nduvita ña quihin juhva ña iin ticasi ndutya ndutyi, tyoso juhva ña tsata quiti cuvi xinda can. Ndihi cuii ti tyii ndutya can.
Tacan tan cuahán ti cuanuhú ti nu nyaá ra Ndoñi Tsavaco. Tsaa ti catyí ti tsihin ra:
Jihna tsa ica sihi un tsihin yu —catyí ti, tsaa juhva ti, nduxaán ti cu vi.
Tan catyí ra Ndoñi tsihin ti:
—¿Náa ica ña tsihin un tyin?
—Ndutya ndutyi tyoso ña tsi yu, xin —catyí ti.
—Vaha maa, xin, tyin tuun cun cuví tyin —catyí ra tsihin ti.
—¡Ndasi xaan caá yu cuví, xin! —catyí ti.
—Vaha maa. Catyí tsi tyin xinda cuví un. Cuhva tsa caa maa un, cuitsin maa un tan ña vaha tacan tyin ña caa un tacaa xinda tacan —catyí ra Ndoñi Tsavaco tsihin ti.
—Vityin caá un tacaa xinda vityin —catyí ra.
Tan quivi can cuitsin ti catyí tuhun catyí cuentu tsanaha.
