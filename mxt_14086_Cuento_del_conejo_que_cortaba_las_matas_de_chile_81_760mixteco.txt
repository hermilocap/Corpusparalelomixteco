Tyisu Cuñexu Quití Chahnya Tuyaha

Cua nacatyi noo tyisu cuñexu cha tuhvá chahnya tuyaha. Iyó noo maa ra cuan, vaha xaan tuyaha ra. Ta chahnyá vavaha cuñexu cuan tuyaha ra. Ta quichaha catyí ra»
—¿Yoso caa sahi ta ñihi quiti chahnyá tuyaha cuan. Chahnyá xaan ti tuyaha cuan.
Ta catyí ra chi ñasihi ra:
—Cua nduqui cuhva nyehi yoso caa sahi ta tiin chi cuñexu cuan, tyi cuñexu cuan chahnyá xaan ti tuyahi —catyí ra.
Yucuan cuvi nu nducu ra cuhva savaha ra noo mono ñuma.ta tyaa ra nu chahnyá cuñexu cuan tuyaha ra. Ta yucuan cuvi sandoo ra mono cuan ta cuanuhu ra cha cha iñi nya vehe ra. Cha cuaa cuan ta chaa ra cuehe cuñexu cuan. Ta quichaha catyi cue:
—¿Yóó cha nanyaá a?
Ña cahan maa cuan.
—Cahan chihin. ¿Yóó ra cuvi yoho?
3
--catyí cue.
Toon vavaha mono cuan tyi ñuma cuvi. --Cahan chihin. ¿Yóó ra cuvi yoho? Tatú ma cahun chihin, cañi chuun tyin --catyí maa ra cuehe cuñexu cuan chi cuan.
fía cahan maa cuan tyi mono ñuma cuvi. Ityi cuan, ityi a ndava cue cha cuñí cue tyi nacanda cuan ta cahan chihin cue. Ndava cue ityi cuan, ndava cue tyehe.
4
—Cahan chihin. ¿Yóó ra cuvi yoho? ¿Atu ñahri yuhun nyaá tyi ña cahún?
Ña cahán maa mono cuan.
—Soco yuhu tyi cachi yuhu tuyaha a nii ri maa nanyaún. Ñahri cuenda yuhu tu chuun cuvi. Cachi yuhu tuyaha a.
Ta quichaha cuñi cue cachi cue tuyaha cuan. Ta yuhví tucu cue vatyi nanyaá mono cuan.
—¿Atu cha yü xaan cañi yuhu noo chuun? —catyí ra cuehe cuñexu.
Chañan cue catu vavaha cue noo ndaha cue chi mono ñuma cuan. Tíín ri ndaha cue ta quichaha catyí cue:
—Ñahri saha, soco nyaá chahi --catyí cue.
Chañi ñihno cue noo chi mono ñuma cuan. Tíín tucu chaña cue. Cañi tucu cue inga chiyo ndaha cue. Tiin ndihi nonga ndaha cue. Chañi tucu cue nonga.
—Ñahri saha soco nyaá tucu xiñi --catyí cue.
Ta cañi cue xiñi cue. Yucuan cuvi nu ndoo cue nyaá ticusu cue chihin ñuma cuan. Cuñí cue tyoño cue ta ña cuvi.
5
Cha tíin ndaha cue. Cha tíín chaha cue. Nyaá cue chihin ñuma cuan. Cundichin cuan chaa chitoho tuyaha cuan ta quichaha catyí ra»
—Jaan, Picaro, yoho cuvi ra chahnya xaan tuyahi. Vityin nyacua cha cana cavon tyin. Cachi chuun tyin —catyí chitoho tuyaha cuan.
—Ma cachun chii, ndee. Chihin ra a tün tahan yuhu. Cañi xaan ra chii. Ta
6
quichaha tíín tahin chihin ra. Tíín ra ndahi. Tiin ra chahi. Tíín ndihí ra xiñi. ¿Ñáá sahun chi yuhu tyin? Cuatyi maa ra cuvi. Ñahri sahi chi ra ta quichaha nducu cañi ra chii. Cañi chi ra. Tíín ra nduvi chiyo ndahi, nduvi chiyo chahi, xiñi ñandihi. Ñahri cuatyi yuhu ra ndahvi --catyí ra cuehe cuñexu.
—Ñáá ñahri cuatyun. Tyehe caa tuyaha ya. Cuaha xaan tuyaha sativun. Yucuan chaha ndihun ñayivi. Cachi chuun tyin —catyí ra chi cue. Yucuan cuvi nu chahñi ra chi cue. Asín vavaha cuvi calu cue. Chachi xaan cue tuyaha ra.
Yucuan ri ndihí tyisu cuan.