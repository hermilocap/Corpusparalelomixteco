Ñuuí

Tutu ka un tetuni nnu ndaka ñuu
A. Tute ka´un tetuni nu ndakaranuu nkaji sikara nuuna´vi a tav´a 
kuvi nnakaniniñuvi mañuvi nna tiñu sa aji a kunatunuvi raa tee 
stila tyisarara nnavirare:
[...]
IV. Tute nkaji a kumiora sama´sa´a kuvi ñuu tyi kanukuiji nne´ra 
a tyutyo tyiin, taa kuvi sa´a ka´on viko kuvi inrañu, raa yuku yoo 
ntaa tiñujin kundata yo ntave´a raa kumiora kinajin.

Tutu Tu’un Ka’an

Vii sasuña taa vi kakuan taa tu’un nuni vidji xii o’ova, lee, yatyi, kuan xii kui, ta tu’un kandia tìojo kunìña, 
ña’ va…
Ta koan nkuu ka’aun ñu yivi, ni ña’a unku kunde’o, ni untivi ñuu yivi, ni koo takui, ni un koo kiti.
Ta koo tu’un nì nkutia’ao, taa koo tu’un, ni nkoo kivi… sa’a ñuu na ndityitio tu’un, na tyikaa takui, xii tata, 
vi’ina kundo’eña, xii na ka’ana dja ña taxina lo’o kaxoo dja un djìna’a na ndikuu ña yivi, nxinina nkakuu.
Vi’i na koo tu’un, dja vi’i na koo ñuko’oyo, tyi yoo kua’a tu’un, ña yo’o ndiyika ndiva’a tondo’o naka yo’o 
ndidjita’an tu’un.
ndidjita’an tu’un yoo tu’un ka’na ta tu’u náhuatl, zoque, tepehuana, huichol, mexicanero, tu’un savi, 
mazateco, zapoteco, ngigua, tenek, totonaco, chichimeca y hñahñu, ndi’i tu’un nsayoo dji’ìna vii 
nsayoan ñutyi kaan, sa’a ñuu ndi’io un ka’an tu’un dji’ina, ña ndiñu’u tu’u na kana tukia, tyii ñutyi vii kuu 
tu’un tyii taku ivaa.
Taku iva tu’un, tyii kanandita tu’un anima tyi tatua, na nityiuña dja na kana ta tu’un ita.
Kivi viti na tyikao iin tata tu’un, dja kivi itan vii na kanan ta tu’un kana yuku ita kua’a, djiun na ka’an na 
kualì dja na nitaku tu’un ñuu. Ka’anu ku ñuko’oyo.

Ña kisaa 
sana’a 
Tutu Tu’un Ka’an  7
Jáma ii  13
Ñuuí  14
Ve’e daku’ana ñutyii  16
In tuu va’a kana  17
Yuku kimi  18
Lázaro Cárdenas  19
Nda’vi María  21
Ñaa kaa saa ta
Pablo Gonzaga Ángeles  22
Inisandra Torres Osorio  23
Ñaa kandísana sa’a káyi
edikandii sii yoo  24
Ñaa kandisana  25
Sani kuna’a sa’a yo’o tando’o dji’da  26
Ña kochiñona kova’ana yata  28
Taxi’in  29
Sau iin tutti  30
Tuu laa ndiyoó  31
Yuku Kimi  32
Nuuni  34
Vixi   35
Kajue   36
Tundika   37
Na tanda’a  39
Ndatuin xaa yikii lakua  46
Ñuui   47
Lesu lurru  48
Ña’a ixi’i da ka’anva  49
Kawa  50
Mini   51
Crusi ña Guadalupe Ñandaca  52
Tu’un siki  53
Tu’un kaa yuku sakua  55
Viko tunda’a  56
Lanko choli  59
Tu’un tundoó  61
Xitu ñu’u  63

Jáma ii

Jáma ii ña oni tiajo
jáma ii ñaa kooyo.
Kaa ñotyo kaa ñotyindiva’a
Taa kaa ii noo kua’a.
In kua’a ndiváo jama ii
ña ñotyindiva’a ndaa.
Joo meo, ndiva’a ja noo
ndijaa jama ii.

Ñuuí

Ña takúí ndanaa ñuuí,
ña kuu ndituín
tun keí kími,
un ñuu inkakoei.
In ñuu lo’o
xin ndikio ni jakua xin ña va’a
ndiku yuú ndiá
viko ka’anu un ñuua.
Ndindikuia, chindea noo ko viko
xin noní, xin tito, xin nduchi.
Ta djaa, djaana kikuún
ta djao djaana marrendi.
Ta sakuaa kaándi,
kadjiín inió ko’o
xina ni taán, xian xina nde veá
un koo ndiki’taa xina ñuu yati.

Kími míí lu kaa
kasa tuuntí
ka comí na’a
koo nindea.
Koo kayuí
yaió ityí,
tyi kimi loó,
djaa jun vaat nuuí.
Dja kuni vaí
deji xin djií
jun ta kee kimó
ta kaa kuita mito.

Ve’e da ku’a na 
ñutyii

Ve’e dakua’ana nutyi ka a kunii
xiñam ñasu tu’e mii
ta kusini ña’a su tatyi vasina
u va’a toy sa’a mia kusi mi ñasu.
Ve’e daku’ana nutyi kaan
kuvi taxi kua veé daku’ana,
ka’a tuntui sini ña’a su
meu ve’e daku’ana mei.
Ve’e daku’ana u takoi ñaa ka’ai sini
ta ni udanai ñasi ana kuaa ñuu sei,
ta ni ana daku’ana ñasi ana kuaa
da ña’ar naxi kua ña’a.
Ve’e daku’ana u takoi ña’a diuno ini
ña’a sutyi ñutyi kau.
Ta udana ini ña’a su ve’e daku’ana
ta xixi damii.

In tuu va’a kana

Na’a kuni ñasu,
kuni na kutuni inu kuni ñasu,
na’a yoo kano in ita ñutyi,
taxi numei na’a.
Na’a kuni ñasu tandaii,
in ita tanxii anima,
tanxii animi na’a ñakuni.
Na’a ñutyi kau tukaa in xikilivisa.

Yuku kimí

Yuku luú kaa
kuu yuku kimí.
Xiïta lujiindaá
xin taiti koó.
Nuu yuku kimí
ntariin kitiyaa luu
ndixi ñuuchi yaa iin taotí xin ndixiti
dja ndetuuti nuu yukukimí.
Kaandeé nii luu kaa yuku
yati ia tua nuu
ndatia naa kua
yaa nuua.
Kuni yoó tu kuni inyui
keoyo ni kuii keo
ntyiti na kadí ini.

Lázaro 
Cárdenas
Ya yo’o noo nani Kordonal yati noo 
ndiva noo nakata ñoo nani Noo 
Tondii Kan’no Lázaro Cárdenas nina 
on ndita yito nan ‘no si’ in yito Kuala, 
joninaka ndita mee tendí nijaka tan’a 
ñayivi ñoo mei nakani ti mee kati 
tendí kaa nijaka nijaka ta Lázaro 
general ñaa nikuu tondoo kuiya oni 
onixiko ona ti año koón si sin tia 
sinitan’an kajanavikosi ti konikejasi 
ña yika. Na ñooyo’o jonandojona 
ña vaá nikejasi sin yo ndijakumeyo 
ii veéjokua’ana, ño’o, kayi, ichi tikui 
va’a ta General keja kan’no ndi meni 
ta tia tiyii si kuni.

Nda’vi María

In ikvi in nalo’o nani María, ina in nuu loo sika 
kaa. Me’na ku’una inalo’o nda’vi, jo ko’o kana 
nda’ana, ni’iina koko nalo’o noki ka’ana, me na 
kuali kantaji na’ana, ti nani ixixinina ti tasaña ti 
ñotyi sakoña, sa’a koko ñalo’o.
Me’e na i’in tata, kano’na ni kui ata tyasi, me esi 
nani taa Pantyo, ito’o me osi kuu tata no’o na, 
me ena koiín ino’ona ito’o me osi, sa’a koni’ua 
na’a aña. Ni sa’a me in kivi ni si’i me tatakano, ña, 
kivisa nikayata ntiva’osi ki kuú ga koá si me’eña 
tisiña itu’oña, koniña kaniña me’eña, kisintayi 
ntiva’an, nvi ti ño’o sintaviña, jo nakokaña nakani 
va’a ñalo’o kaha ga ña no kagakhrroña ja koña 
no’o in tikika’anu, ni ya’ a in kuiya ni sa’ aña no 
in tikhikakano ti nakeña si in ti ku rey nisika to 
oñana, yuun sikano nituku kmño, a i kiño yo’o, 
nantukunti iña jantuvi ve’e ja y al, ku’u me rey, 
meeña ni kivi’ña kuaña me veera ti ki sin 
teorana ja ntakato’o nara ntiva nano, mena nika’a, 
yu nani María, mera ku’u ñotyi nvao ka’o ti ityi 
kotao taána jikanime’ena jivine nikaña, ni ya’o yui 
yo’o ki ntantaona ti me’eña ki konikunta vi gaña ni 
in ga kivi.

Ñaa kaa saa ta 
Pablo Gonzaga 
Ángeles

Tasano Pablo kakosi ño’o, Ñani Ñajée, 
Nondíva, komi tuui xa’un xiko ivi, tandasi 
Sao komi kuiyasi si nasano Tiñaáta 
sii ííjayasi naku’u o’o tiaa tii komi ña’a. 
Jakuasi ivi kuiya.
Koo tyiño ñaíí nisinesi ño’osisi kuiya komi 
tuui xa’un xiko uxi kobasi vesiyo’o ño’o 
Ñaní Tata Chilo Minii ichi, kuiya komi tuui 
xa’un uñi xiko xa’un ivi nisaji ii tavi ñosisi 
na kaba’a veé noo jakua’andi ivi to’o 
Regeneración, ti komi tuui xa’un xiko 
nisaji inka tyiligaga ñoó no china noni 
parcela jun nuun kasatyunáa.

Inisandra 
Torres Osorio

Me kivinií kon Inisandra Selene Torres 
Osorio, ni kakoi kivii oni agosto kuiya 
kumi tuui xa’un kumi xiko uxi uvi me 
ñoo Noo tendí ka’ano ñanií sin Nondivá. 
Mee tatai nanisi Marcelino Torres 
Soriano ti mee nanai nanisi Luminosa 
Osorio Pimentel, ii onnakivai kivii ta kivii 
sa’a ja ni jokua’ai ve’esikua’a primaria 
noo toyiko tyi ta mee sinino koo me 
ve’ejona’ana ii mee yo’o tin yo’o ni 
keja ja tyi lo’o me ñoo san’ako joka’ai 
ña sa’a toyiko mee kuiyaa ken’e seá 
si’i huiya uvi ti ta kan ‘ayo nikasa noo 
sikua’a na me yo’o kuiya u’un tuvi uvi ta 
kuiya u’un tuvi uvi ja sikuu ta Fidencio 
Torres Soriano ta si ne’e chiñó. Ti mee 
tatakanoi ni sa’aonsi ño’o noo kova’a 
vé e noojokua’ana, ñayo’o nikova’a ta 
sikuu me tatai ta ne’e chiño ti ta jona’a 
ndiaji ndojo mee ve’e noo jokua’ana 
Adrián Zaragoza Hemández, ti mee ta 
ndiaanajona’a mee noñon iyo ve’e tyuun 
uñixico uxa tanaka mee noo ndiayavi 
ñani nanisi Andrés Hemández Cortés.

Ñaa kandísana 
sa’a káyi 

edikandii sii yoo
Tátei sii kasi si’in taa káyi ndikandii sii yoo 
okúu retana kakanina kini kejaa kuee, ii ñaa 
ñoo jaya okúu ketaña ndikondi sii yoo kivi 
kasee yuu lee siña taa kekoyoyo taa kayi 
ndikandi sii yoo tyijaviyo méyo ii jama kua o ii 
kuaa jira jaa kóñaa ndoyo.
Jikani ndoo kivi tindóyo veeyo tyiñoyo jama 
kuaa jikoti tii taa ñoo jáyati kuni kátona jama 
kuaa yati noo ndóyoti mee kivi.

Ñaa kandisana

Taa ndityele sikonduti ti nandijoti ti ndisiti koni 
katyi sikati jávi jaa koo jávi.
Java’ nayivi yoko ñóosina sa’án ñoño sii noni tyi 
nakuatina sie jasikana ñava’a tyi’ina jandakona 
kolo tiako ndavi iní ndo’o takositona sasi ña’a.

Sani kuna’a 
s a’a yo’o 
tando’o dji’da

Sayo’o ii ta’a nani sa’a yito
nitatyu’a ña’a Carrancista (tana’aa). 
Ta’a idji yu’u nani 
ta’a sa’a yito vaatya kinta. 
Ti kasata ii ñu’u 
nayivi ndeika iyu’u kue’enata. 
Tánisata tyuu sa’andata no nayivií 
nandikuáana ndo’o kita noóota 
kasa’a savaka ta’a kua’axira 
taníi xinirati ñuu ka’olo 
sa’andara tyu’u nu na xíí 
Na káninari kavana ña kuxira. 
Nayivi kandisa nata kaáta 
sa’ayito tyi kini kue’eta 
kaniñora yi ni’i ña kanina kei.
Ta’a sayito ni xatii ndavara 
ta kuatyi dji ña sa’a ke ta kuatyi dj’i
ta ni xininaxi kama 
taxi’i djama tixixi 
sa’a ko’o tativira tyi ñuu se’eña kara 
kotika na’ara. 
Tani sa’ara íí nu djikonas ña’a ta 
kiimivara ña’a.

Tako’o tyiyavira tyi kinira 
ko’o ka’a tavana nayiivi tyi 
kaniñara xi ñi’i ña kanina.
Tanundií ta’a sa’ayito 
ni minuta tyi na yivi ni 
kasa’ananinin’ata ityi 
yuku ni kínina kueyia 
ndakava mi ta’a sa’a yito 
ña mani ni xikata ná 
ndikeiena sa’ a yitota tyi 
ndakavan ni ndiku tivian 
ndatavi nda djavi ni konda’a 
inina ña sa’ata saku saayito 
janda kuxaa kana sa’a ito ta kue’e. 

Ña kochiñona 
kova’ana yata

Ña cochiñana:
Ii.   Yito tondíí
Ivi.   Kaa nu ya’ata
Oni.  Nduyu kuiko
Komi.  Tutyii ka’a
O’o.   Yutyi ka’anu
Iño.   Yutyi.
Ndixa kova’ana:
Ii.   Sándiana yito tondíi.
Ivi.   Yaakuanatoo ndiaa noo koo vila chilitoo.
Oni.  Kaana yavi.
Komi.  tyitivina kaa.
O’o.  Kaana yavitoo jaa ndajatoona nduyu kuiko.
Iño.  Sadiana ii ñoño nakondyu jootoo.
Usa. Katona sii tuchii kaa.

Taxi’in

lin kivi in xi’ i kusú asa ‘a xiyi xi 1 
uni tyitoda ni ‘I ña ‘a mi xii yu u kuia 
choda divi xixiki chinaka ‘a mi xiii yu’u 
se’ e adiir ku tovar situ da konto 
a dii ta na sa’a sanxia in situ ta mi 
situ yu tadi konto mi xii yu u ini yute 
kui’a nunia konto xita ve’e chituñun 
ta’a tadi mi xi’i yu’u naka’a ini situ 
ta Xenia vaxi kua’a a yivida ka’a 
kuenta una yivi kuna ta’a odu na’a 
yivi yiku kuna xií va’a kuna yu’u sata 
taxi’i dikuna yuú yiku kua’a tata ma’a 
xi’i yu’u ta’a tata maxi’i yu’u ko’o yi’i 
ña’anea kuaá kuia’a a divi xixikini nea 
kua’a xina xiviya china nuna mii situ 
yu’u chikana kuñu mii xií yu ú untu 
kun ve’era ta nasa ve’e nadan seé 
adii nakani in xuxi choda ko’o ta’a 
xi’i dikuña’a takivi ximixi’i sa’a na 
ya’ava ta tata maxi’i yuu kua’a nutya 
ma xi’i yuu sa’a xisua xixi xi’i chi sa’a 
in nutya.

Sau iin tutti

Iina nadayaó cuyoan yuú
taa cuáyuú ndyú vaa
naa taxi vau nuuri
ndi ndyu nutyi atano vii.
Ndidama tiempo.
Jani lior nia ndityo xinnuó
ndatu ndiquió naakixi, cuentos
o jani ndi tyo ndanaá.
Nmea nayuú nkudau nuó
jachi ndicai ndiiyooñaa inna nutyi
nuo pagina kiyo, ntatuo nundecho deyó.
Naa yilo nani: jodel, naa taa saa tuti taa 
kauxi tuti iíñu.

Tuu laa ndiyoó

Ndano na kuu si iin taa siin in ñaa na saa kuni 
tanaa mia vatya, taa taaua ta ndao kura, ta naa 
saa’a na kanitara nula nido, taa saa kuni taana.
Inkuú naa kuavara tataka untando, nauaa na 
saara kuaua kuu nasara, taa naa yaá kuu Jana 
saara, Jana kaxituuna nura tata na dii ñaa na 
xivara taaloka untando tyi kuara untando tio naa 
dindauvañana tyi ndisa na xira koñaa nandora, 
koona xira.
Naa dilooka ndaondoó kuu saa talóka jaa na 
kexi kankunixi kuasi nuu iin yuku jaa ñuko nda 
xikaxi nun indios, ñaa naa dinduñaa iin ita, naa yaa 
tyaa kuu ta nasaba taalo, taa ndaatuura saa ñaalo 
taana kasituuna ñaa nanduuva ta diiloka na’a ita, 
taa kanakunu taa looka kuara nuu nuu yuku Jana 
shikara nundios ñaa nadinduñaa iin lalao naní 
inyoó, saa ñuu nakando naa indavatu nuu ita jaan 
ndavarí nuu ita.

Yuku Kimi

Tasa’anunduú ndikani ña saude’ena 
yataá sana’a un yuku kimi, kuenda 
yati nuu kana ndindii dje iin yuku kimi 
yato naá kaa xoo ñuu, ta sa ndenaa 
yuú nara sa io tania Roo ndindii, iin 
jun savi va saakana noko tyinañina 
kimi yuku yo’o nixi ndiuvana da ni 
kana ndindii tyi nikayuvana.
Nuú Yuku Kimi yoó saandena yataa 
sa’aa, yoó sa iin ve’e ñuu sa ndita 
kua veé yuu djini yoko’o, sa ñuu 
takui dji yuku saandena iin tu’un savi 
va sakana nú lo yundasana xe ndia 
tyiñima ti, sana’ana ndao na kuna 
nún chidjauna veé núu ti ki ndiikua 
sa kichuna ni sodjona yuú sataá, nda 
kandena nuda yuku tuú la kaa viti, ta 
ni kana ndin ii djaá ni xii ndikuina tyi 
nikaguna ku nda takui ni ichio.
Minda yataá sana’a ni ka ña Kimi 
kamani yuku yoó dja tyi djinia yoó 
sa kana iin satu’un nuunaa kaa uun 
na’a djiní kuku kími yo ñú’u yu’u djao 
ta ndi vatina naa, sadjona nii kolo 
kiti sati ndana nduta djeen tii matua 
djao sa ke viko ña yoo sa djikandina 
kueti sana xikana na kuú kuáa dja 
na kona ua na’a ta dsakuau sana 
ndikuatina yo’o u’un ta kua mili iin

ciento komi djiko uxi djini yuku kimi 
yoo ña na ñuu yoo.
Kuu yuku kimi va ni ñuu mi xataca 
kanduu iin yuu ndáa iin kimi ka’ano 
nua, ta sa xikasaana ñu yoo sa sana 
xia ya ndikuna ndena xatadje ndi 
ye’e djeve kimi nuna.
Na yuú sande nuu ñuu yoo kuna 
nikuita koon kandekana kakana ñu 
ni kandona ta na kande ni xika kuna 
ndee ñuu Yuku Kimi kano yoo yuu 
Yuku Kimi lo’o.

Nuuni

Iyo nun kivi naa tya ye nuni kivi kuenta savi nuni 
kivi naa kaa kuña kivi yoo un’un xin yo’o iño, tya’ña 
kuenta savi keta yo’o uxi uvi xi yo’o iin.
Takua ku tyiinaa xinaka saana yukú xin sindiki xin 
kanunnati ñu’u kuana xituna ndakona ña kova, ña 
kivi nuú ñuú, kankuñando ñalo’o.
Sandoona xaaña takua kuvi kuva itu, ndatyituna 
lu’u saaña tukua kuanuvaña.

Nuni 

Un’u tyina vixi, xinka kundo un’u 
ñuu saana tandi sakina iín yoo 
kani, tya kuana chikuana ta iín 
ta iín metro, kueña kakutya see 
kakuñande, kuende meña kana iin 
vixi, kue xikana tyakui tyaana va 
tyakui savi keta xaaña.
Ta kuana tuna kuú naana iin yutu 
kani ndanena ndaña takua makivi 
inu ndaana.

Vixi 

Kajue ñaa sandena kaku se’e valiña 
taa xaandenaña un’u un’u kuana 
xaandenaña kana savametro un’u 
xaandenaña, tya un’u ndeña ku’u iin 
metro sava. Un’u kaana ndetu’u, tya 
satuna iin tyio yutu lo’o, tya kue sava 
tyio kue satuna.
Yo’o china ku’u yoo iñu, me yo’o tata 
yixi ñu’u vixi tono me yo’o tata nyoxi 
ñu’u vixi tono me yo’o yo kuña ku’u 
va’a sa’avi, kua u’un kiíra ndati yutu 
tu kajue, ta ku’u kua savi sana ku’u 
ndatiña.

Tundika 

Nuú nde’e tundika kaana kunu xa 
ndika. Ndo lo’oga un’uña, taa’a 
yee savi sanandeña, sa’a sana 
ndatimeña.

Na tanda’a

Ta in tya lo’o xikara in ña lo’o ña kotora ña 
kukiña xi’ira savi adantu’ura jin tatara, ña kunira 
tanda’ara tantara jin mi’ira kua’ana ve’e ña lo’o 
ta xikanaña ta kixina miin ve’e kan ndikina ña, 
mii na ja’ana ña ñi’ina veladora, jin ita ta kixana 
un atar tyinuna ita un to’o ta mi’ina xi’in ve’e 
ndatuna veladora ta ka’ana ji’ina na kuntí’ina 
ndaka na ña mañi tyi kindyana kina ndandyí’i 
kixana ndatu’una ña se’ena ni kotuo ña lo’o 
se’ento’o mi tata ña lo’o katyira ji’ina in ña mañi 
tyi mi’ira kivi ca’anra tyi tikuñi se’era kuan na 
ntatu’una ji’in san kestu’una nuna, nantikí mi ña 
lo’o ndekatu’una mi tatan itya kí kuntaiñina, mi’ra 
tatun tata mi ña lo’o katyira ji’ina.
Na kuntina in yo’oa lo’o va ki tava na kivi 
ke’estuna nu tata mi’I ña lo’o kestuna nu se’ena 
nu ta’ana ta nu tumañia ña ndikina lo’ova ki san 
ke’estuna.
Ta na ña’a cachina tanta’ana ta kuana kanana 
na ve’ena na tata kana ji’ina a xinina tyun tava 
na kukiina testigo ta cana tu’una kuan tanta’ana, 
ta na ña’a kukunía tanta’a kana jiin na ve’ena ta 
kakana xu’un ta ta kakana tatúan misa’a xu’un 
kina inicana tatúuna ña kina uvi titni uxi tuvi 
ta kana ta’a tu’un ta ikana xikana kuía an lo’o 
ta nitika’a mí kevía tya lo’o ta kunina tanta’ana 
xika’ana ña’a in moso kanui in tika pan, uñi 
ko’olo, ixi ivi tundo nuñi, in lampo varrentye, 
komó tundo ya’a ityí.

Uñi kilo ya’a ña vali, ixi kilo asukar ta tyikana 
tyikumi yaa, tyikomí, kulantí, repollo, tiyika’a, 
kanela, yikikini ixi rega ntyavixi, ixi ivi ndura uwa, 
ta kíin katyí tyí’ina inkonto’o in akuerdo na yivi ña 
kuman tata na ña’a kixa’ana adatuna nandyo ta 
kuana tyikí ña’a tikatya ji’in lovana, ta kuniña kuana 
ña’a tyintya ni sa’a yo’o ña ko’o boda ta kuinina 
ña kí’i takaña ta kí xava’ana tití’í ña tanda’ana in 
kixa’a takaña ña tanta’a ta kí’i ña kuna tyakana 
ña’a ve’e ña’a kuna tyakana in kei’í ña kumani ña 
ko’otanta’ana. Na tamañi kixa’a kí’í tata tya tanta’a 
tikina in ña yivi ña kokira reprentante ña kumañi tya 
tanda’a ji’in tata’ara ji’in tamañira tya kokí testigo 
miina ku’una un’u xiti tava tanta’ana sa elaborana 
in titi tava na kuntaiñina ñana tanta’ana ve’e ñu’u 
tya tanda’a ji’in tatara kuntatina komi yo’o ta 
kuina platika tava na kuana konsejo un’una. Ta xa’a 
mi yo’o ña kutyuna komi kí ña kestuna xinañu’u kí 
ta takia ntyí’i nayivi tya’a tya xa’ana in xintyiki in 
kotyi tyí kian ña kaxina yivina tyintye’ena na ña’ana 
ntyintye nayivi ña kuñina kí’i ntunta’a tan ta taka 
kua na yivi sa’ana nduxi ña tyintye’e, kaxa’ana ña 
ko’ona xina ndyivixi, xanu, varrendye, cerveza ña 
ko’o ntyí’i nayivi ki’iui ntyindivi ve’e xa’a in nayivi 
ita ve’e tyatya’a mi kí ntya nduka’anu ta inka nayivi 
xini’ina ita ta ityi’in un’u ve’e.
Ña ña’a koava in ntivi xikokona naxiñina nkovaixi 
ntivixi mi ki ikan xiñina ña’a ña xika mí nayivi ña 
ña’a ta mi ki’i ña ta’a na ña’a ntaxakana varrentye, 
ntyavixí, cerveza xanu un’u ntyi’i nayivi su 
kusi’iñana ña xeena indunta’ana va’a nun ntyoxi ta 
jiin kostrumbrena ta’a tata tya tya’a xiírna xo’o ña ta 
ña ña’a loto tya tya’a ta tya tata a na tamañi mi ki

ikan mi na xinina xo’o ña ndakua’ana xani mi ki ikan 
mi na timan kunstintsía. Konfirmación ka primera 
komunion tauna akuerdo ña sa’a tumañi ta 
santu’uvina ña ña’a ntakuana nta’akuana nta’a tya 
tya’a na sunviraña su un ve’e a’a ntuta’a sa’ana.
Un iñu kisintiviernaño ta sin ta mañana ta katura 
xininia kika na ku’una ve’e ñu’u xin tamania ta 
ka’ana ji’in xin tyikuana na ta’ana xin tamanina na 
kuntyiklan ti’í kamania un’u tya novio un’u ve’e 
un’u ta tya novio ta na ta’anan tya novio ta tya 
tamania ti kuanaña un ña novia jin ntyikuira na 
kitanra ta tyintivi’ina ta’ana xa’ann tyintyenaña jin 
tamaña un to’o kisityina y sintakaraña un in ntyoxi 
un ntona’a misa tamania itunna’a ityi’in ña novia jiin 
tya novio ta y intyo misa ta xinkantyina kuetye ña 
intye misa na ntanta’a tantyí misa y kanana iñi 
ve’e ñu’u tata tya novio kanana kikuei na yivi na 
sinto viko xi’ina ve’ena tya tanta’a mi tyakuana nu 
xina nayivi tyikara ñamani na ve’e xí’í tyinuna in 
litro varrentye xin in tika pan un mesa ña kukanu 
un tyina nayivi tantyí tatu’una yo sika tya violín xin 
tya guitarra sikara ivi hora a uni hora ta xi ta hora 
ña ntyikokona ta xa mayo xikara ña mani tatun. Na 
sí’i ntanta tya mayo jin tya novio kana ji’in tyí’i 
na ta’a si taña. Na kau’una nu re’etya tya novio 
kina nayivi na nanu ña sa invitana na yivi ña na 
ya’a na ve’e na sa ñuina in tika ita ntyíí yivi na ve’e 
na sa inuita tya novio in xo’o un to’o un ña novia 
inka xo’o ji’in na sa respetana ita na isa ketana 
in na’ata saketa na mayo katyi va kukina mpa’a 
ha kexa’a kí tya mayo ntantyi’i ya’a tya novio na 
ka’ana tyanto ka’ana jín na novia ta ina ka’ana 
jíin tya novio tyintehinina kukio ntyaki na kastan o

takuana in konsejo jinna un seo taa numiona ta’a 
samana itana tyintina yivi un to’o taña na kundina 
tyi tya novio na sa inkana ta ya mayo kuana in 
konsejo ji’ina tando’a ta retana ntení’ína yivi ta 
xa’ana tye’í nu in xi’i’i kaxa’ana mole kotyi a tuxi 
ta taxa’ana varrentye ntyavityi cerveza nu yivi 
ntya’aña kunto’ona.
Na xixa’ana ña ruba’an ñu ya’a ki ña xa’an tata tya 
lo’o ndikira na xini sa’a na kaxa’ana taba na ketan 
nu ntyí’ina, na ve’ena danta’a ta ntyí’i kaxa’ana 
una yivi na ndirina seka’a tya violin jiin guitarra 
kikana sekea’ana na danta jin tatana jin nanana ta 
inka ya’akixa ntyíína ndona kixa ntyi’i ndona uñi 
a komi hora taba na kuntye tyixina ndantyí’í na 
yo’esabana na ñu kuanu’una, tatana jiin tunanina 
na tanta kuntogaña komi ki sisimina na tanta’a 
jin latana kuana ntyajana tumañina ntya ve’ena 
ntantyí’í na jivi na suba’a na kaxa’ana kukana tyí’í 
ve’ena.

Ndatuin xaa 
yikii lakua

Iin yikii lakua xio un xainu ñikanchi nua 
ñu yo’o kumia kuubia ivi mil metro ñu 
sukuan un’u chanuu mí xini yiki in to’o 
nañi san marco savi da kintikanuna oko 
uun abril.
Nina in lanchi xa’a kuñu xitun, 
barrenche xanú, cha hoba, ravixi, 
ita, tú kaanchi, ichi xitaa, cha muxika 
na ñuu jiin ñaa ña ñina un’u to’o savi 
sa’ana in viko un’u nchicuií na yivi na 
ki mayordomo, xin nchikuina nchitado 
na ve’e chuun na’a ntikuati, naa chivi 
yaa, da nchikuí na un’u xa’a na’a ñina 
va’a tiempo kun savi da ntañiina va’a 
ndiki’ina níín sa intituuna na xinto 
xina’a.

Ñuui 

Ñuui xaka
ñuui ntivi da kuñiña
ñi xika na kuin ñuui
uná iñi xaun.
Sachi yoo xini ta kaki
da sakuaanu vaun yi
xaún ña vaa nuin
ña kaxain ñii kuixia.
Na kuangi jiiñii kuaa
ña xaa nxei ntatun
chicha loo da xita iñi loo
ña xaa nana loy.
Ña llana keey ta kuyatu kuin
sakuai da ta jiini
tata xantdaana chun nui
na kuin chikai chigui ya fresa.
Ñiin ña xaun nuin
da kantai xichiyoli kuan
ña kana un ñuu ta yo’o
noviembre xi diciembre xaña 
ka iña ini xaun ñuu mi.

Lesu lurru

Lin kii xa’a leso rii Kumi so’o kani, da 
xa’ari mina, tsii da ta se’eri, chiisi ii 
puente, ii ntsii ni ka’aro ji’i komariri, 
mi leso ni tsaa so’ori ñaa ka’a mi 
tsii ini yavi, kachiri: ii kua’a nuni da 
ko koniri kunta ini leso, da na kunta 
iniri, chi que’e nti’iri, ntsikui nuni, da 
sintikori ni lo’o ña’a, da leso tsasori, 
ntsaka se’eri, da ni xa’nuu lo’va 
so’ori, va’a ni tsi vari so’ri, da xanu 
lo’va da ña káa ka’ana xi’ri: leso lurru.

Ña’a ixi’i da 
ka’anva

Da tu’una mi tsiempo xana’a ka’a 
nayivi, iixua ii ña’a xi’i yian, ta ji’j 
se’ean, ii ñuu xika, kachi nayivi mi 
ñuu yo’o xj’i kua’ana, da ko xinina 
da va’a xi’ina, da mi ña’a xa’anu 
ko kantixana ña ka’a mi ñayivi, da 
ii xa ini quichó mi ña’a xa’anu ko 
yi’ivina da kunti’i nayivi chise’evana, 
da kinti’j kitivali, da ii asinta na 
xiso, da mi ra ña na nti’iva inira da 
kua’ara ntandikira mi ña’a sj’ivara, 
da xinarana na xi’ivaña, da kii tsia na 
ka’a mi ña naxi’i da kachiña: Ntatava 
xiu’u ntika ntixi yivi da ko’o xi kakao xi 
tse’ei, da mi nayivi na yi’ivivana da na 
xinuna, da kachivana ña ñuu yo’o, na 
xi’i ii ña’a da ka’an va’a.

Kawa

Yuo’o un ñuo’o taxa kuixara ntora yuo’o
ñuu yuo’o Guadalupe Ñandaca xrxo 
kua’a kiti: Tsiwai’i, yakui, tsicuilo, sata 
veé chuunro iin mini asin-takano, 
inka xantu xalo, pato, suu xantú 
cha’ka isi, asinta si xoo yiki.
Nayivi asinta kixára sani’ra isi na 
kaxara xanchakara kontori ini kawa, 
ña kunto chi yinu, tsia ñilna kontori isi 
nxaninaa tsia xantu sna’a.

Mini 

Kachina iina’a ii ña lo’o komia novio 
ta si sató’vana un tanta’na, ii xinava 
ii kii na kue’e nana mi ra tsaa, ta 
kua’ara ka ntse’era nanara, vaava 
kachi mia noviara, ta ii kuntua ntantia 
tsiempo su koo ntsiko koo mi ra 
novio, sa kixa tsiempo na tanta.
Na, ni ntisama novia miña káña ña 
ntsikokora, tsia ko na kixara, na 
novia kuaa ña ve’e ñu’u, su koña 
mi novio, ta ña novia iiku tsatsi 
inía ta kuaa xini ii yiki, nunta kaa ii 
mini tsikui, ta mi ña novia ta kuniva 
sakana mia ini mini sa kachía: 
Na kena tsa ko kina tsa sikuia na 
kuchira ini mini ta ntiñura, sava na 
tsieta inkana koo ntsieta, na kia 
mini nania mini encantada.

Crusi ña 
Guadalupe 
Ñandaca

Kachina xina’a ntañiína ña’a tsisiñu’u, 
ii ña’a kaa ii xa’a kaa kai Xinto 
kachina ixinú xini yiki, ii paiixa xinira 
ña kia ii krusi nta nuura ka’ara ji na 
yivi na ñuu, nta xia na ini ve’e kachi 
ña yóo lolo krusi, savana kachixi 
ntisia kia, na xanu kachina ña ntsiosi 
tanta’a krusi ña tsintsía mio, ta jun 
ko ve’e ñu’u, xinna krusi ve’e ñu’u 
samatsi, na ya’a kuia na ñantaka 
isa’a na ve’e ñu’u ta konina ntakene 
krusi yona samatsi ko naa xiina nta 
kua’na krusi to kuntova sa tsiempo 
ini ve’e ñu’u samatsi.

Tu’un siki

Ta intintikui yo ta kuni yoo
nunka an titi kui nuchi
titi kui añuma
ña kuian titi kuiun.
Sin ita kakui
dan sin ita xii
nin kañu xoo komixoo
nunka inxtoso xoo.
Kuñi xo ta van kio
xiun kui xitai
kuni xii sumiu
in san kuan lonini.
Chiu in koisen
tuan in tuan
kuni yoo
inkuisa kuni yoo.

u’un kaa yuku 
sakua
Ta cha’a nikisanti nu ñu’un nuchaka inchió kua 
kichí, chiwai, yakui, ixi inkachió ve’e chum hinchió 
in mini kanu chicari patu, samí.
Niyá kuia nayivi nikina kanina kitsi kaxina, kondori 
chikavana in tichi ca’ua nayivi xachana itu nintí yikí.

Viko tunda’a

Nuu ñuu yiki nxee, nakixao nda a 
toon xa in viko tunda’a. Taxina a 100 
ntyuana xi tundanaaa ixi a ixi ivi 
kuiana, tatana xi ndatuun xaana, koo 
ntakatu una se ena va ani kokuñina 
tanda ana, ta kañi tatana miina jiin 
tutyi xikona seena xaa ixi a xaa oko 
peso.
Vityi na kako iin na sii, savana kiina 
uni viko xaun mil, ta yoo savana 
kiina oko mil peso xaa seena. Taa 
koon kakao, iin xanu ta ntikio iin 
tya xanu kuun jion ve’ e kako na sii. 
Ndakatuo na kii tata, tii kunana vee 
kivio, ntakatu un tata ña a tundaa 
jiin seena,kixa veo, ta vikoo no tyixi 
una kii, cunda inina ti na kua’a tu’un 
ta sajan ndatuuna na xii see, a xuún 
kiina a gasto kakana san tyeo ni saa 
kuki xuún kiina xii see.
Ti tata miiña tunda’a xika ntyuvora 
xuú. Tata mii tyaá túnda usakora 
gasto ve,e, tati 100 na kakana ta 
sajan kian saa vara gasto. Tata mii 
na tundaa xikura in mazo, jíin. ntyii 
xuan, jíin ntyavixi, xita vixi azucar, 
xañu, nduta xeeu, xi nduta ova. Xii 
ñaa yoo kuuña ve, é ña tundaa. Kixi 
kuaan xa kirí ve’ ena, ika kivirí taa 
ndakuana xii ña nanii xikaña taa

inxii ta jaan kuana kaxana. Jaan da 
kuanuna ve’e mii tya tundaa, taa 
inkakii, jaan ntyakana sama kuixi.
Ve’e mii ña tunda a, ta a sani 
ntikuaa miina sama tya, a tunda a, 
tanda semana ta ve’ é vana, jaa da 
ndekestaaña unxa veé xa tya’a taa 
jaan kuuna ve’ ena miiña ñaa janti 
kunirá nxii taa vaña, joada kuaknuna 
ve é mii vara ta jaanda kunii xii 
mía taará, joada kixiana koona, 
kataxaana tyí kuú sii iñina itundaa 
seena. Xi yoo xii tuu.

Lanko choli

Ika kita lanka ko’o rii rikui ika nika’a choli, xi’i 
rii kuixiun kachiri ntako’on kachirii, ika ntakai 
rii kua’a rii xii rii anduvi xitono ñani an ii kua 
kua kakondo lo’o kaa kachiri xi’i lanko ndiki’i 
ndachiri kuari ikua kua kaxino kachiri xi’i, 
lanko kama kooun sandakava iyoo ika tiara 
sandakavaria yu’u tikui ika ntakundu’u ña 
kuxiña ika nixa’a lesu ni ka’an ri choli kua’a 
xa’a tata kita santi ika ntiki’i lesu kuari kiya 
ntuxi xiri suviña kuni yu’u tata xuxa kuniyu.

Tu’un tundoó

Yani uvi nixiyo na viko ñuu kua’a, nxiyo na nsiki 
navali, navali ñuu kua’a sikua’a na nsiki nkita 
na in kua ña nsiki tilín ka’un ña uvi kuaa kuu 
tilín luulu, nsa sini nsiki navali nsiki na che inka 
na ñuu nsikata’ana nuu ñu’u xan’a tiluu nasiki 
na ñuu kivi soso nxixo in yaa, chikaa na tia 
yaa ñuu ta tiaxin, nxico kua’ana kuvi nkaxa’a 
chikaa na iki, xina tia uva, na kumi kumi tiun 
chikaana veé kaa kua’a na yivi chika iki un yaa.

Xitu ñu’u

Iyoin tyacheje yuku tia’a situ ñu’u
nina’a yu kachiñuyu iku
chi’ina ta ske’ena nujni
tiku’u kiji ika ku ya kachiñuna.
Nkiji ku kanteje ñu’u
ntato tanti
kiti sin diki xi’i
tu kuva ko kuka anuju kui tia’a chi’I.
Kiji nta kijim ña’a tykantiji
tykantijí ya te’eni ii chitu tykui xutyara
nta ya xixina ti’i ku tayi
iyo ya bachiñu nte
nta yo’o xi yu kanteyu’u.
Ya yo’o iyu yu iyo va’i yayo yo’o ya yu’u
ntana na xite’e yo lo’o ñaa kunturu yu’u
ya ku kaá nuju nchiñu yu’u ya ta’aní
chinava’a ya yo’o iyo yu va’i.