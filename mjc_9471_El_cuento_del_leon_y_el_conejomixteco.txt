Xembulu Cuenda Ra Ndicaha Tsihin Ra Cuñexu

Cuñí yu catyi yu tsihin ndo xembulu ra cuñexu tsihin ra ndicaha. Tyin ra ndicaha tsicoo ra. Tan iyó intuhun ra ñuu ñayivi, tatsi ra tyehe peruu. Tan ra ndicaha cuahán ra cuahán xeehe ra tsatsí ra tsa cu vi peruu rayü can. Tan ra cuñexu can nyaá ra nyehé ra tsa jahá ra cuenda. Tan junvin maa ra cuahán tsatsí tucu ra tsa cu vi peruu can. Tan tyaa ra cuatyi tsi ra ndicaha can.
Tan ican cuví nu cuahán ra jatsii peruu cüa nyehe ra nu caa tyehe peruu ra. Tan tsaa ra nyehe ra tyin tsatsí quiti tyehe peruu ra. Tan ican cuví nu ñihi ra jatsii peruu can cuhva javaha ra tsa cuví ñacumi. Tan tyaa ra nu tyehe peruu ra, tan nyaá tsa cuví ñacumi can nu tyehe peruu.
Tan ican tsahan ra ndicaha can. Tan catyi ra ndicaha
can:
¿Nacuvi nyaá tucu tsa nyaá can? Yuhu cañi yu yacan —catyi ra ndicaha, quee ra cuahán ra.
Cañi ra intuhun ndalia ra cuvi tan tiin tsi ñacumi can. Cañi nyico ra inga ndaha ra. Tiin ndihi inga ndaha ra. Tsañi ihñi ra, cuñí maa ra. Tiin ndihi tsaha ra. lean ndoq ni ra ndicaha nyaá ra.
Tan ican tyin tsaa ra tsa jatsii peruu. Tan ican cuví nu nyehe ra nyaá ra ndicaha. Tacan tan cañi xaan ra jatsii peruu can tsi ra ndicaha. Yaha xaan cuví ra tsa uhvi. Tan ra cuñexu nduve ca ra; tsa cuahán ra. Tacan ñi quitsaha caahán ndaahvi ra ndicaha tsihin ra tsa jatsii peruu can tyin ñavi ra tsatsi peruu can. Tan cuví xaan ra tsa uhvi, catyi ra.
3
Tan ican nyehe ndaahvi ra tsa jatsii peruu can tsi ra. Quee ra, cuahán ra.
Cuahán nyico ra ndicaha can, tan cacu ra. Tan ican tyin cuahán ra cuñexu can. Tsa nyií nyico ra cuñexu can nu tundoco, tsatsí ra ndoco. Tan ican tsaa ra ndicaha. Tan catyí ra tsihin ra cuñexu:
—¿Náa icá xaan un nyaá un?, yooho cuví tsehe. Junvin un jacuvi un tsi yu nañi. Cañi xaan ra tsi yuhu tsacatyi yooho.
4
—¿A yooho, ixto? Nduve tsa cuví. Tu cuñí un catsi un ndoco, iyó cuaha ndoco ihya —catyí ra cuñexu tsihin ra ndicaha.
—Cuñí yu —catyí ra.
Tan quihin ra cuñexu can ndoco yihi. Tan cava nuu ra ndaha cuaan tsi tsata ndoco can. Tan ndica ra ndicaha can yuhu ra. Tan cañi ra cuñexu can ndoco yuhu ra ndicaha. Tsicun ndoco can jucun ra ndicaha can; tsicó tuvi ra canyii ra nu ñuhu. lean nuu nyieo ra cuñexu cuahán ra. Tan ican ndoo ra ndicaha canyii ra nu ñuhu can.
Tan cuahán nyieo ra cuñexu can. Tsaa ra iin nu canyii yuu cahnu xaan. Tan ican nyaá ra cuñexu can. Catyí ra tyin yuu nyisó ra, catyí ra. Ican nyaá ra tan tsaa nyieo ra ndicaha can.
—Vityin yooho cuñexu, vityin cua catsi yu tsi un vityin ihya. Junvin un cañi ndoco tsitsi yuhu yu nañi. Tsa juhva cuii ca tan cúvi yu —catyí ra ndicaha can.
—¿Aan náa, ixto?, yuhu ndaca tsaha ñuhu ñayivi nyisó yu nyaá yu ihya —catyí ra cuñexu can tsihin ra ndiacaha.
Tsinú xaan nyieo iñi ra ndicaha can.
—¿Aan ndaca tsaha ñuhu ñayivi nyisó un? —catyí ra ndicaha can.
—Junvin. Tu cuñí un cunyaa un, naha, jatyinyee juhva tsi yuhu ihya. Cunyaa un cuiso un juhva ndaca tsaha ñuhu ñayivi ihya. Tan cuahán yu cua nanducu yu tsa catsi yo.
5
V

Tsisocó xaan yu —catyí ra cuñexu can, cuahán ra.
lean tsinyaa ra ndicaha nyisó nditsa cuii ra yuu can. Ñihi xaan nyaá naa ra yuu can.
Tsa iyó hora cuahán ra cuñexu, nduve maa ra tsaa. Tan quitsaha catyí ra ndicaha tsicá iñi ra nyaá ra:
6
—¿Nacaa? ¿A cahñi tsi ihya tsi yo tu cunu yo jatsiyo yo tsi yo? Cañi xaan cua ndava yo —catyí ra ndicaha nyaá ra.
7
Tsa nducu ra cuhva jaxiin ra tyuvaa tsata ra nu nyaá naa yuu can nyehe ra tyin ña canda yuu can, canyii tsi. Quitsaha quitsi iñi ra ndava ra nda ndacan. Tsicá xaan ndava ra cuñí ra. Tsa nyehe ra ña canda maa yuu canyii can. Náa tsa nduva yuu nyaá ñihi maa. Quitsaha catyi nyico ra ndicaha cuahán ra:
—Vityin nditsa coto vaha ra cuñexu tsi yo tyin cua catsi nditsa cuii yo tsi ra vityin. Tsa cuaha xaan tsa jacuvi ra tsi yo. Vityin ¡cohon!; cua nanducu yo tsi ra —catyi ra ndicaha, cuahán ra.
lean tyin nañihi nyico ra tsi ra cuñexu can. Nyii xeehe ra iin tsitsi itya. Nyií ra cuñexu can.
—Aan vityin, yooho cuñexu, vityin cua catsi yu tsi un vityin ihya. Yaha xaan nyiso yu yuu. Cahnu xaan can. Ña cunyee ca yu nyaá yu tsata yuu can nañi —catyi ra ndicaha can tsihin ra cuñexu can. Nyii ra tsitsi itya nyaá xeehe ra.
—¿Náa run, ixto? Ihya nyaá yu tyin nyaá xeehe yu tyin cuaha xaan andaru vaisi cua cahñi ra tsi yo tu nyehe ra tsi yo. Yacan nyaá xeehe yu —catyi ra cuñexu can tsihin ra ndicaha.
—Tan ican tyin ¿aan nditsa tsa caahán un? —catyi ra ndicaha tsihin ra cuñexu.
—Nditsa yuhu. Cunyaa ndihi ihya. Cunyaa un ihya tyin vihi ca yooho tyin nyitsin xaan cunyaá yooho tyin cahnu xaan un. Nditsin xaan cuahán un. Yuhu cuahán jihna yuhu ityi nuu ican. Yuhu ña nditsin tsicá yu tyin luhlu yu. Tyin
8
cahnu yooho ihya ñi cunyaa un —catyí ra cuñexu tsihin ra ndicaha.
Tsinú nyico iñi ra ndicaha tsinyaa ra ican. Tan ican tsinyaa nyico ra ndicaha. Tsa cuahán ra cuñexu can tyaa ra ñuhu nu nyií ra ndicaha can tsitsi itva. Ntcanduvi tyaa ra cuñexu ñuhu. Quitsaha cahndt. Jayuhvi tsi tsi ra tyin ñihi xaan cahndt tsi. Cahma tacan ña, cayú ñuhu cuahán nu nyií ra ndicaha. Tsaha nyehé ra ndicaha tyin ñuhu cuví ican, tsaha tsinú xaan ra, nducú ra nu quita ra. Cuñí ra tsa quita ra. Cañi xaan ndava ra cuñí ra tsa quita ra coto tttn ndtht ñuhu ixi ra, ndtht cuii ra cayú. Vityin nditsa coto vaha ra cuñexu tsi ra.
—Cua catsi nditsa cuii yo tsi ra vityin —catyí ra ndicaha can—. Coto vaha ra tyin tsa cua catsi yo tsi ra —catyí ra ndicaha cuahán ra.
Tan ican tyin cuahán ra. Ña nañihi ra. Ña nañihi maa ra; quitsaha nandoó ra. Ra cuñexu tsa cuahán ra tyin ra cuñexu nyityi xaan ra cuhva ica ra. Yacan cuví tsa tyin ra ndicaha ican nandoó maa ra tsihin tucuiihva ¡ñi. Ña ñihi ra nacaa javaha ra tsi ra. Tsa yaha xaan cuví ra ndicaha tsa uhvi.
Tacan cuví nu cuahán xembulu cuenda ra ndicaha tsihin ra cuñexu.
