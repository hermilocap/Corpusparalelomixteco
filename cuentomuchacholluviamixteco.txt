Xembulu Tsa Cuenda Ra Nduvi Savi

Vityin cua cahan yu iin xembulu tsa cuenda ra tsicoo tsanaha. Vatyin tsicoo uvi taahan sehe ra, tan tsicà ra naha cuhu. Tan iin ra tsinduvi ra Savi. Vaisi ra siqui nuhu nayivi ihya, jacuùn ra savi. Tan iin ra, ra tsa luhlu can, natsaà ra yatyi ni yuvehe ra can. Tan ican nduxaàn ra tsaahnu jutu ra naha tsi ra:
—¿Nacuvi tyin nacohni un tsi yani un? —catyi ra tsaahnu can.
Tan ican cuvi tsa hi ndatu ra can sava ityi, quihvi xeehe ra. Tan naquita ra can nu vatsi ra tsa nihi can. Nyicun ra, nyicùn ra tsata yani ra. Tan ican cuvi nu quihvi ra tsitsi cuhu, cuahàn ra nu cuvi vehe ra Savi nu cua jacuun ra Savi. Tan cayucu uvi tucuaya ityi, tan quihin ra. Tan quihvi ra tsitsi cuhu can. Tan cani ra nu canyii cava cahnu, tan nanuna vehe cava can. Cani nyico ra inga; nanuha tsi tan quihvi ra cuahàn ra, tan nyaà naa ra tsi ra cuvi yani ra. Tan ha janduvi ra Savi, ra tacan hi cuvi ra. Tan cua nyicun ra nyisó cuenda ra tsi ra. Tan nanyehé ra tyin tsa nyaà naa ra tsata ra can, tan catyi ra:
¿Nàa tyinu tyin vatsi ndihi yooho, tsa? — catyi ra tsihin ra can.
Tan catyi ra:
—Cohon yooho tyin jutu yo cuxaàn ra tyin nacuvi nacohni yu tsi un. Tan nàa tundoho cua cuvi tsi un ityi tsacuaa xaan tsa nuhu cun —catyi ra tsihin ra.
3
—Vaha, cohon, coto jativi un tyiñu nu cuahán yo ihya tyin vehe Savi cuví tsi. Cuahán yuhu, tan yooho nyaá naa ndihi un. Náa tyiñu tava ra Savi tsaahnu tsi un, jandaa yooho tyiñu. Tatú cuñí un catsi un tyitya, “intuhun ñi tsi coyo”, catyi un. “Coyo intuhun cutyi tyin catsi yu tsi un”, coto cahan un tsa cuaha tsi tyin ican cuaha tsi cua coyo tatú cuaha tsi cua cahan un tuhun. Yacan tuhun ñi tsi ndacan un tan catsi un tsi, coto nduve jativi un itsi —catyi yañi ra tsihin ra tyin ña cuví tsi ra can.
Tsa ñihi iñi ra can nacatyí ra can tyin:
—Cgyo yooho uñi, cumi taahan tyin catsi yu tsi un —catyi ra tsihin tyitya.
4
Cuaha xaan tyitya canyii jacoyo ra can. Tan catyí ra Savi tsihin ra tyin cua jatyihyo ra ndutyi tyin cua catsi ra naha, tsa natsaa ra naha tsa vatsí ra siqui ñuhu ñayivi, vatsí jacuún ra naha savi. Tan cua tsaa ra tan cua catsi ra naha, catyí ra Savi tsaahnu.
Tan tsaha ra utsa ñi tsiti ndutyi tsi ra can. Tan tinyii ra quisi cahnu jiñi nuhu tan natyihi ra itsi. Tan utsa quisi cua naquihvi tsi tyin ican tucu tyihyo tsi tyin vehe Savi cuví tsi. Tsa intuhun tsiti ndutyi iin quisi cuví tsi can. Tan ra can ña tsiñú iñi ra nda tsiñuhú tsa intuhun tsiti ndutyi ihya, “tan yoo catsi nyee yo cuñí yo”, cuñí ra. Tan quihin ra iin yatsin tsi tan tyiso ra. Tan ican cuví nu jativi ra tyiñu tyin quitsaha ndaá quisi ndutyi tan natahvi ra itsi. Natahvi ra ndihi tsa utsa quisi tsitu vityin. Tan ña ñihi ca ra nda cuví nu cua natyihi ra tsi tsi. Tan tsinuña ra quisi nahnu nyecú tsa yihí vico savi. Tan iin, tan iin savi cua cuun: savi tatyi, savi cuatyi, savi nahnu, cuaha nuu maa savi iyó. Tacan iyó vico tsi. Tan ndihi cuii nuña ra.
Tan ican cuví tsitó ra Savi tsaahnu tyin tsa ti vi tyiñu nu nyií ra tsitsi vehe ra Savi can. Tan nacahan ra Savi can. Tan numi ñi quitsi nuhu ra ndaahvi tsa vatsí jacuún savi siqui ñuhu ñayivi ican. Tan natsaa ra.
Tan ican cuví nu nduxaán tyiñu tsi ra can. ¿Nacuvi cana ra yañi ra cuahán tsihin ra? Tan jativi ra can vehe Savi, catyí ra Savi tsaahnu tsihin ra tsa nyaá Savi can.
Quitsaha tsacú ra can, tan quinyaa tyiñu tsi ra. Vatsí nuhu ra siqui ñuhu ñayivi ihya nuu cuví vehe ra. Tsacú xaan ra tyin quinyaa tyiñu tsa tsitó ra can. Tan ra can yuuhví ra tsa cuví tsi ra.
5
Tan iyó intuhun ñaha cuhva ra nduví tsi sahva. Tan natuhún tahan ra tsihin ña tyin tivi tyiñu tsa cuenda ra yañi ra. Tsahan ra jativi ra tyiñu vehe ra Savi, catyí ra tsihin ñaha cuhva ra. Tan ñaha can catyí ña:
—Ña cuyuhvi yooho. Tsitó maa yu cuhva cuví. Vityin cua xatya yooho utsa yoco tyin cua cuatu yo tsi ra Savi. Nduve cuví ra; cuví tucu jahá yuhu —catyí ñaha can tyin sahva nduví ña.
Tacan tan xatya ra yoco. Tahan tsi tsa cua quitsi Savi. Tsa cua quitsi naquihin ra tsi ra can. Tan cunyee ñaha can tyin ndoq Savi can nuu yoco can. Tan ican cuví nu cahan ndaahvi xaan nyico ra Savi tsihin ña, tsa cuenda ra jativi tyiñu vehe ra Savi can. Tan nyehé ra tundoho, tan ican catyí ra Savi can tsihin ra tyin:
—Tun tava un tsi yu nu yoco ihya, cua nacuhva yu tyiñu nyaá tsi yu ihya tsi un —catyí ra Savi tsihin ra.
6
Sii xaan curii ra, tan tava ra tsi ra Savi nuu yoco can, tan naquihin ra tyinu tsa nyaà tsi ra can. Tan quitsaha nandacù ra, tan nanduvi ra Savi.
Cuahàn ra cu vi ra tatyi. Iyo xaan tsa janaà ra itu nyivi. Tan tsahan ra iin nuu canyii itu ra ndaahvi ra tsa nyaà jahà cumi ra itu can. Nyii ra tsitsi vehe. Canacava savi, canacava tatyi. Tuhun ra vehe ra can cuahàn tsihin ra. Jasiqut xaan ini ra tan ican cuvi nu ndoo sihin hi ca tsa nyisó vehe. Tan ican nyaà ra numi nyaa ra sihin tan tsaahnyà ra. Tsaahnyà ra tsitsi tatyi tsa yahà. Tan ican cuvi nuu tahan tsi tsitsi ra tatyi tyin maa maa tsitsi ra tsahnya ra can. Ican cuvi nu tsindihi ra tyin tsihi ra can nuu janaa ra itu.
Ican cuvi nu tsindihi tsi.

