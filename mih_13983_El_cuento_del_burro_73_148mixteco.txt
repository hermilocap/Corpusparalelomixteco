XEMVLU RA VURRU

Ra cuiñi cuan, ra ndicaha cuan, ñihi tahan ra minoo yucu. Ta catyi ra vatyi casi ra sii ra vurru ndahvi cuan. Ta ñoho ra vurru minoo nu seque. Sasi ra itya. Cuu, sahan ra i sicahan ra. Ta catyi ra: Ra vurru, jee! —catyi ra.
Ñaa, aan?
Cuñi ndi vatyi cuhun ndi minoo zuhva sihin oon. Ndya yo ñihi ca sino ta ndya yo ñihi ca ndava. —catyi ra cuiñi ta ra ndicaha cuan.
Vaha, aan. —catyi ra vurru cuan. Uña quivi ta cuhun yo, nuhu, —catyi ra vurru.
Cuu, tahan si sa uña quivi. Ta nanducu ra minoo xahva cahnu. Ta yucuan catyi ra vatyi yucuan cundava ra. Tatú ma cuñihi ra vurru cuán ndava ra ta casi ra sii ra. Cuu, sicuiñi ra yu xahva cuan. Ndava zuhva ra cuiñi cuan. Siin cuii ca sa ma quita ra. Ndava tucu ra ndicaha cuan. Sa yatyi cuii sa ma quita ra. Ndava tucu ra vurru cuan. Ihya ndaa zandoo ra xahva cuan. Cuu, ña ñihi ra cuhva casi ra sii ra.
Ta catyi ra: Ndya inga saha ñi quisi cana tucu maa ndi
suun, ra vurru xaa. Ndyehe zahacanoon sii ndi, catyi ra. Ta cuahan ra.
Ndu-uña tucu quivi. Sahan tucu ra nu ñoho ra vurru cuan. Catyi ra ndicaha cuan vatyi ra cuiñi cuan cua cuatu sii ra vurru cuan minoo	nu yutu vatyi cuhva sa	sino ñi	ra
vurru cuan, ta ndava ra	vitu zucu ra, ta cahnu	ra.	Ta	ra
ndicaha cuan cua cono sihin ra.
Tacuan zacuu ra. Sahan ra i siquihin ra sii ra. Tacuan ta casaha sino ra. Ndava zuhva ra cuiñi vitu zucu ra vurru. Sahnu zuhva ra. Catyi ra vurru: Ma cahñun sii, xito, vatyi coto tusi suun. —catyi ra.
Cuu, zaña ra sii ra.	Yuhu xaan ra. Yucuan	ña	cuu	sa
zaha ra sii ra. Inga saha	sahan tucu ra sa quihin	ra	sii ra.
Sa ndu-uña quivi. Sa tyihi ra sii ra sisi minoo sacu.
Catyi ra sihin ra: Atu ña cuñi oon nu casun itya?
Cuñi.
Sito nduhvi nu caa xaan tyehe peruu, tyehe meloñi cucasun. —catyi ra.
Vaha. —catyi ra.
Tyihi ra sii ra sisi sacu. Ta nacazi ra yu sacu ta sica
iñi ra vatyi sitoho sacu cuan cua cahñi ra sii ra vurru ta casi ra cuiñi ta ra ndicaha. Ta ñoho ra sacu. Sasi ra. Sasi
ra. Sasi ra. Ndu-uña quivi ñoho ra. Saa sitoho peruu. Z« xaan cuñi ra ndicaha ta ra cuiñi sa saa sitoho peruu vatyi cua cahñi ra sii ra ndahvi cuan. Ta ñaa vihi, cuenda cañi xaan ñi ra sii ra vurru. Tava ra sisi sacu. Ta ndaca tuhun ra cuiñi cuan ta ra ndicaha cuan: Atu ña sahñi ra suun, ra vurru xaa?
Na sahñi ra sii, oon. Ñiyaca ñi zandava ra zequi vatyi ñiyaca xein siñohi nu ndaha tyiño ra, —catyi ra.
Cuhva sa nducuehe maa ra, ra cuiñi, ra ndicaha. Ta cuanuhu ra. Ña cuu sa zaha ra sii ra vurru cuan.
