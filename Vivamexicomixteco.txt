VIVA ÑUUKOOYO

I'I
¡Kua'a nchuaso na kuachikue tsikai nuu salonyo ta nikivingo nuu escuela! Nditusokwi kaana. Ta saan tsinga ha kuachiga ha kanuga saan tsinga inkakwi tono mee. Cha saan mituun Luz tsitsiniyu.
Cha takuni tatayu tsi nanayu nika'ana nuu: —Na kuachikue nuu ley kuunkwi escuela. —¿Cha nchiku ley tsa'a?, nikaanyu. —Ña kuungu escuela.—A saan ña kuu ley, kui ri meegu chachaña?
Cha nanayu ndakani nuu: —A'an, a'an kuungu escuela takua na tatu'un kuachuaso cha saan takua naa ku koogu tsi inkalue ha kuachi.
Takuni ku ña tsaa, chata schaa vichi tsiniyu nchi usa'a:—¿Kuunyu nuu escuela tsa'an?—A'ja, ika kungagu va'a. Mandinigu tatu sta'ankwiyo.—¿Austaanayu?—A'an, a'an cha mandinu.
Va'a, inkayuyo, ¿cha vichi nchi?... ¿Ayo'o kindogo, nuu patio kungago manchya na ndii kii? Tono nditusokwi nchii nuu ¿tsaa nchii tsakwi? Naankwi ha kue tsiniso'o, cha va'aso tsiniso'o:
—!Kunche'eso xioña! —!Kunche'eso tsai!—Tsa nikitsaí...¿cha nchi sai yo'o?—¿Nchi ku nuu vatsia? —!Ja'an, cha tono to'on nuí, saan naa tsa'í!
Ndaí tsitsache'e i'i timbre, sa'ango fila cha u'ngoo nuusalón. Nditusokue kumi i'i nuu kuungakwi, ndane i'in nuu kuungayu manchya sata. Sculera ka'ín vichivichi Kaín nuuwe:
—¡Kasiyu'ukweu vichi! Kuekuniyu kivi kana kuiayo. Ukukango ndituso yookue... saan anchee a kungava'ago... Anchee aku tsinisogo cha saan ku ndatu'ungo...
Tsiniyu nchua tu'unga, kaín vichivichichauso, kaín nchuaso na'a, kue tsiniyu nchi... saani i'ii'ikwi ndakoi cha ndakanía nixi nanía, cha vichi ka'anme.—¡Tsitsa kaangu cha kuetsinisoogo!—Soledad Xochipa...[Tsakukwi.]
¿No va'a inkayuyo'o? Kuniyu tsaku mituuu ha masa'a ña nuukwi. Usa'a ha kue yu'uyu takua matsinikwi ha kundasi.

UVI
Inkago yoo septiembre cha yoo patriakwi, nchana nuu pizarrón i'i tu'un ña ndakatu'un:
¿ATSINIGU ÑA KUGU NIVI NUU''KOOYO? ¿NO VA'A? 
Nditusogue na ndaxico tu'un tsi ndatu'ungo no va'a.Tsio va'a tsinisoo nchiku ña nika'an i'ii'i'kwi cha saan na tsiniyu nixi ntsinisokwi tu'un ña nika'an inkakwe ña. Ndaka'an i'ikweña:
 Kaanme'e ña ku nivi Nuu'kooyo cha Chavo del Ocho, Cantinflas, Pedro Infante tsi Brozo kukwi nivi Nuu'kooyo. (Ndituso kue ña kuachi tsakukwi cha skuleraga kue ni tsakui.)nivi Ñ
 Kaanme'e ña kuuu'kooyo cha kue nivi tono Cuauhtemoc, Benito Juarez a' Emiliano Zapata. (I'ikwi Ndakatu'ndai, inkakwi ndakataso, i'iña kachi nuúlu "maku'gu payasa". Skulera ndakia tachi.)
 Kaanme'e ña ku nivi Ñuu'kooyo ri kaanyu uni sa'an ña kaakwe nivi ña kaan nuu Ñuu'kooyo, ña ku nahúatl, totonaco tsi schila. (Ndituso taxii'so nikindokwi.)
 A saan, cha me'e ta'an iniyu viko ña saana nuu ñuu tatayu cha naana nchuso chu'un ña tavana na ke'e nchuxi ñaa tsi kue ña kani yaa tsi kania tsi kania yaa ndituso nuu tsikuaa takua naá  statsakuena. (Cha saan inkakwi nika'an "a'ja a'ja, ¡sani me'e!").
 Kaanme'e ña ku nivi Ñuu'kooyo ri ndakatayu himno nacional cha ta inka kua nchua nivi nuu titsi ñuuga zocalo, manchya anuayu kandi ña naa ha ku nivi Ñuu'kooyo. (Ndakatu ndakwi nuu.)
 Kaanme'e ña nkú nivi Ñuu'kooyo ri kue nivi Ñuu'kooyo kudasikwiyu. Cha kue kaankwi tsiin, a'ja. Kaanme'e ña kú nivi tu'un savi —nikachi Luz. (Taxiinso niku.)
 Kaanme'e ndaso kú nivi Ñuu'kooyo, ri makuso koo tatu nkóo staá nkatsi. Saan ye'e kuan nchuaso ñaá ña mandasamayu vasu na kua'ana inka ñaánuu: tono kolo tsi muli, tikoo tivixii, tikoo tsi ya'a tikoo tsi garbanzo, ndituso tikoo... ¡cha nieve ña kú tindoko, mangu, tixichi, kue ña kuachi! (Nditusokwi ntsakugueo tsaan ri saani mii taan iniayo.)
 Kaanme'e ña ku nivi Ñuu'kooyo ta ne'e na kú equipo futbol Ñuu'kooyoyo... cha kaanme'e manchya ku koón nuu mundial. (Chika'a kue ña kuachi porra.)
 Kaanme'e ña ku nivi Ñuu'kooyo ri ñoon kú lñu'ún tsi ñu'ún kue tatsanu tsi natsanu, cha ka'anyu ña ño'on nkú ñu'únkwe se'eme'e. (Ssssss chaalu kuña tsa'a cha tsakuanuí.)
 Ri tsio nuu inka ñuuna uvi kuia, ñaka kuan ka'án ha Ñuu'kooyo kú. Ndaka'an nchuaso ini nuu ñuuyu, ndaka'an iniyu ndituso ña tsisa'an tsi kue ñanikuachi tsi kue tatsanu natsanu, kue viko cha ña ndo'ogayu kuaa ña ko'o kuninayu. (Nditusogo sa'an ooohhs.)
Kuniyu kuanchuaso ñuuyo, mitu'un ña ku nivi ñu'unyo, ¡nivi ndivii! (¿Nchi kuuña kain? ¿Nchikain?). Skulera nta'a inia ña saago, nikain ña va'a cha vichi i'i i'i kwe kunche'e nchii kuña tsaa a kue tsaa ñuukanuyo nuugo, nikain ña usachu'ungo tsaa Ñuu'kooyo takua na tsinigo nchi kuña kunigo tono nivi Ñuu'kooyo na kuugo.
Nikindoo nche'e nuu Luz, nova'a nikachya ñakui nivi tu'un savi, ri kue nai na kui nivi Ñuu'kooyo.

UNI
Lones skuleraga tsa'i tutu yaa nuukwe.Na saago me'ego nuu tutuga nikacha. Nchaa nai espejokue tatu kumaniña nuugo takua kucheego nixi kaago.
Cha kua nchuaso kue na kuachiga tsika nuiña. Skuleraga nikachi ña nuugo ña saago me'ego nani saagome'ego. Ndaa sachu'ungo nuu tutuga tatu na saago me'ego. I'ikweña vasu ncheeña nui un espejoga, saagakwi milí tono ntsikukwi, saan suukwi kú: si'in kaxinikwi tsi güero kaakwii, inkakwi manchya nikaikwi nduchinui kui'i, me'e taan nduchi nuú tono nche'elu nchai.
Nchachago ña saago tsi i'i i'ikwe nikaniña nuu niiyuuna'a ña sa'an skuleraga nuu tutu cartutsillu kanu. Che'eso kaña nuu xai ve'e ri inka ndituso nuu tikucha Ña va'aga kuña nika'an skuleraga nuukwe ta ntsinukwe:
—Ndakatuungueu nova'a tsikayu nuugu ña saangueo me'egueo tsi ndasavagu nuu tikucha. Cha ño'ongu: ri inka nuu claseyo cha'alu tsi ñaasi'ilu nikikwe manchya ta nikitsagu escuelayo tsa kuakwe kuia, usankui ri vichi nukitsaga inka kwe ña kuachi... tikuchaga sachu'ungo tsia takua makindoso ni'i'a, ña kaango ña stokoo i'i kue ña kuachi ña makusikiña a makuso sai inka chu'un, tatu i'i ña yií. Saan me'e kuu kaan tsi ña kincha retratoña takua nixi saanndasava no'o.Nikindoo nche'e nuu Luz sani me'eña nuu. Skulera nchaindatu'ukwe nuu pizarronga:
Ta tsinu nchaa skuleraga nikacha:—Kaan ña ku saago chaá tsi ndaxiogo tu'un ña ndakatu'unugueu kuekue nuu veego. Va'a saakweñoon, ...ña kú tikucha kueñeroyu nikindoi va'a nchuaso. Salonyo che'e kindoi. Tarea kuña ndaxigueu tu'un ña saa nuu tutu. Ku kegueu.
Nikaanme'e ña kue ni ka'ain numi, saan niku ndutsiniyu ndituso ña ka'ain.

KUMI
Tsa kuyachyi kii ta nikitsa Independencia, skulera ntsakia nuu pizarrónga i'i tutu kanu tsi i'i letrakue ña kachisaan:
Koo ña kú rey nuu ñoo, tsaa koo chavigo nuukweña. Ño’o tsio uni ciento kuia ña sanakwi sachu´ungo cha tsikaágo sa´a chuun nuuve ekwi- kini nchuaso tsiósaan ra vichi tsinigo nixi ndasavaa ño’o tsi chu ungo.
Násaago i´i congreso nuu nakunga nditusokue representante ñuu, takua nasachuúnkwi tsaago kunchai nuu tinduso kue ña kunigo nchi nchuxi kotogo, nchi ley saakwi tsaago, ña chinchei nuugo tono ká nuu ño’ó ña ku Ñuukoovo.Ño'o nikachi Miguel Hidalgo, 1810
Nikaviyu ña uvi taan ra kue ni kutuiniyu va (saan kaanme'e ña kue ni kutuinia vaaña kue ña salonyo) skulera ndakania luga, nikachacha ña ku chu'un ña kuindependencia, saari kuesikoó justicia, cha kue nivi ndavi kooga sa'akwi mitu'un ña chinkai ntsitsa chee chu'un sataña... takua na kú koi va'a mandini nchi ndakania, nixi ka i'ia cha ndituso kuena kukungakwi nuu ñuúnyo, ñuikuño'ó. Va'a nikaame'e, cha nike'ega nuu anuayu kindo'o nuu escuelayo, cha nikaan ña kungaga derechoyu ne'e sama cheé ña ku niformeyu, kuecuaderno manchya sana iniyu ña yee kue ña kuachi ña nchinuu kini.
Kii vichi ta unkeego nuu recreo skulera ndakania nuugo ña yee nchuaso ña chacha chu'un ve'e kanu(ñaku kuepresidente) tsi kuerepresentante kueñuu ndakitankwi takua na kaankwi tsaa kue nivi ña kudasia inka nivi (racismo), cha ño'on kuña kundasitaankwi i'ikwi ri si'in ka i'ia, si'in ndakania. Nikachaña na ndakanino ña yee nuu kueñuu, nuu yee nivi nuunchai ña kundasii nivi nuuyaa cha kuestakoikwina ña sachu'un va'a kue stakoiña kuunña escuela, kuachua ñaá nkuu saakweña.
—Ah, saanyo va'achuaso inkago ¿saan? —nikachi i'iñeru.—A'ja, ri koo nivi nuu nchai —nikachi inkaa.—¿Ah saan?—nikachi Luz—. ¿Cha saan nova'a kudasi'igueuyu tsi ño'on (ño'on tsiyu me'e), nova'a sketagueu satakwe takua na xitagueu xini, tsi nova'a kaangueu ha kuukwe nivi ndavi (kueindia)? (Skulera kanaso nduchinui ña tsinisoi,tsi kunikasi stakoi Luz natsinkaan ña.) Yo'o nuu ñuukanu me'egueu nche'e vixiso ndee gu, ra tatu na kuugueu nuu ñu'unyu, nuu yukuga, manchya nuu tika yuugueu. A nche'e, suu nuu inka kueñuu yaaño'on yo'o saniyai ña kudasina nivi.
Nduchinuu Luz nikanchii nike'e, cha me'e ini nikuni ndai, suu ña xi'i iniyu, ndaiyu ri kuachainiyu.
Ni i'isokueña ndaxiko tu'un nuu Luz... ni skuleraga. Nikaana hora recreo cha vichi nii'ikueña tsisiki tsaa nuugo. Luz tsi me'e ti'inso ndaa tsikanuugo, cha ta nike'ego, nikindokwe kuunkwe tsi nana tsi tatakwe nuu "ukanana" nuu titsi ñuuyo (Zócalo). Tsaago inka ta tsikua'a cha kaanago "viva Ñuukooyo ", Luz tsi me'e nikaanago sa'an:
 VIVA ÑUUKOOYO VIVA SAANGO VIVA ÑUUKOOYO

Más de la tercera parte de la población de Oaxaca habla una lengua originaria. Pero muchas personas aún podrian hablar la lengua de su pueblo, ¿Por qué no lo hacen?
—Porque de chiquitas las castigaban en la escuela si hablaban su lengua originaria.—Porque sus papás las mandaban a la escuela precisamente a aprender "castilla" (o sea, español).—Porque las autoridades querían que todos los mexicanos habláramos espanol y esa fuera la lengua de la escuela.—Porque los maestros sólo saben enseñar todas las materias en español.—Porque muchas personas sienten que hablando su lengua "no pueden ir muy lejos": la educacion, la televisión, los periódicos, los libros y las revistas estan en español.—Porque hay personas que piensan que dejando de hablar su lengua, dejan de ser discriminadas.
Hace poco tiempo las autoridades educativas de Oaxaca hicieron un estudio en las primarias del estado para conocer de cerca que está sucediendo con las lenguas originarias en la escuela. En ese estudio participaron niñas, niños, maestras y directores. Las autoridades se llevaron una buena sorpresa cuando vieron que la cuarta parte de los estudiantes bilingües hablan bien las dos lenguas, entienden y se expresan bien en su lengua materna y en espanol, y comprenden bien lo que leen en las dos lenguas. Esto echa por tierra la idea de que para aprender bien el español hay que olvidarse de su lengua originaria. Y también desmiente la creencia de muchos maestros y padres de familia que dicen que los niños no aprenden español porque están acostumbrados a la lengua indigena.
Tú, ¿cuántas lenguas hablas?

¿Nchi doogu ña kue kaantsiun? cNchi ndoo inigu ta kue kanana nuugu takua kusikigu, a ta usaakwi i'i ñaá, a ta saankwi tarea...?¿Ta kanagu, ta usankwi i'i ñaá cnixi ndoogu?¿Nchi kusaago tatu stakokwenayo a stakokwi inka nivi?