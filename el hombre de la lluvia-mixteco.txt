Tiàà sávi

Ndiayi ovi: Tutu nuu vaxi ndayi na Ñuu ko’yo

A. Tutu ña xá’nda chiñu Ñuu Ko’yo, nakuni ña, ta taxi ña ndiayi 
nda’a ndi’i ñuu nuu ká’an na kua’a nuu tu’un ña yíyo Ñuu Ko’yo, 
ña na nduku mii na yichi ña koo va’a na, xi’in ña, ná kasanani na 
chiñu yíyo ñuu na.

IV. Ra saá ná nduvii xa’a na, ta kuu ndi’i ña va’a kúmi na, ta na 
un ndí’i xa’a tu’un ká’an na, xi’in ña xíni na, chi ña yo’o kúu ña 
ká’an xa’a na, ña yíyo na.

Xá ’a tu’un

Ña ásin te nakokó a nde na nuní, sakán yóo tu’un. Víxi an u’va, ítia, káma, kuaan an kuii a, Ña yòó taxin 
an ña ndani, xaá te unvasa va’a; ndisu sakúu kiví ndio ini e, va’a te kuni a.
Na kóo ñakán ndi kúvi ká’an e sa káa inyivi, kúvi tu kuni e ña yóo, tuvi ndi ndúu a in tú’un inyivi, in tú’un 
ñu’ún inyivi mii kóo tikuii: in tú’un lulu mii yóo kití kuali.
Na kóo tu’un ndi kóo ña yóo, kóo ña kundani e nde see; na kóo tu’un ndi kóo kivi ña’an, kóo ña ndúu 
nde in ña’an; na kóo tu’un ndi kóo inyivi, va’a ka kóso é, koto mani é, koto e na va’a kua’nu a te ndatun 
kóo a, ñakán na samani a yoó te kundani e ña yóo kaníi núu ñu’ún inyivi, xáa e kundani e ña yóo nde 
see ndoso te núu ñu’ún mii nìketu e. 
Kuá’a ña in núu, te in núu ña kua’á ndatu’un tu’un, te nàtiaku Ñuu Ndo’yo. Ña ki’in núu tu’un te kuvi 
kundu a xá’a ña ku kuá’a ka ña ká’an kuatyi xá’a ña ndo’o tu’un ndatu’un e. Sakúu e xiní ndi ña kuá’a ka 
e te va’a sakán te kúu vika ka tu’un ña yóo núu ñu’ún inyivi, sakán tu te kuvi ka’an kuatyi e xa’á sakúu e.
Ña ndakú va ndi sakúu tu’un síi ndatu’un, xe yóo xe yóo ka’án a, síin tu kuni ka’án a, yóo tiaku mii a, te 
xe yóo xe yóo tu ndusu mii a. Ñakán na náhuatl, zoque, tepehuano, huichol, mexicanero, tu’un savi, 
mazateco, zapoteco, ngigua, tenek, totonaco, chichimeca y hñähñü, ndúu a tu’un ña kuni ka’án kua’a 
xi’in e, na kúu ña nìyóo xita’án yatá, ña xini tuní ndiaa ya’vi, ña vika yatá, nìndúu a tu’un ndiaa ya’vi 
na’nu te vitin xe xí’i a, te xe yóo tuku a nàtiaku a, sakúu tu’un vika kóo ka tyindiaa ya’vi a, ndisu nde na 
vitin ndi tiaku a. 
Tu’un ña tiaku, katin ka nima a ña ka’an indaa indaa yu’u. Ña vika xi’in tu’un, nde na ndikín, tiaku ini a 
nde sa ka taan kiví te xito natiaku tuku a nde dia ka kiví.
Ñakán na, tyi’i e ndikín tu’un… ita xi’in ndusu sakúu tu’un mii e, kóo ka ña ká’an e vitin, na ká’an mii a 
xa’a mii a, xi’in tatyi yu’ú ne kuali xi’in te kuali yóo núu Ñuu Ndo’yo. 

Ñà yàxi nùù 
tutu yo
Xá’a tu’un  7
Xìnì yi’i  13
Leso  14
Ñá lo’o kani xiyo  15
Lapa lo’o  16
Na vali ká’vi  17
Tata Marcelino  18
Yòò ùxì òvì  19
Tàà Savi  20
Ña lo’o xiyo kua’a  21
Uni na kuali  22
Ta tata tikoto kuii  23
Pala nduvi  24
Saa lo’o  25
Si’í  26
Ta sáña’an yu’u  27
Ñuu yu’u  28
Ti ñìnà  29
Saa  30
Ñá sina’an  31
Tika  32
Xako  33
Tu’un ndáki’in xini  34
Ta ndée ndo’o  38
Te kuatyi ka’vi  39
Ña ndò’o tà Pegru  40
Tu’un ka’an ndaa  41
Tu’un ka’an ndaa  42
Tu’un ka’an ndaa  43
Tu’un ña naki’in va’a xini  44
Tu’un ña naki’in va’a xini  45
Tu’un ña náki’in va’a xini  46
Tu’un ña náki’in va’a xini  47
Tiàà sávi  49
Nityi nda’vi ní yo  51
Nami  53
Tyun dèe ni 
Víko ndìì  55
Síkun yù’ù  56
Yuvi nduva  57
Kuiin  59
Viko Ñuu Yityi Uni  61
Tixu’u  63

Xìnì yi’i 

Ña xìnì yò’ò
un kivi sikanda yi’i ña
ndá tyiño.
Saá tyi yitún ní ña
nda ña tyikaa yi’i ña
tyikaa i xa’an tityi ña
ña kutyiño ña kuvi kanda ña tyi yo’o,
xi’in tyi káa.

Leso

Tyindiee leso 
lavo leso
katyi na yuvi
tiku ndiko
tiku un xiin nuu
kátyi na yuvi.
Tyindiee leso 
lavo leso 
katyi na yuvi
tiku ndiko
tiku un xiin nuu
kátyi na yuvi.
Tyindiee leso 
lavo leso 
katyi na yuvi
tiku ndiko
tiku un xiin nuu
kátyi na yuvi.

Ñá lo’o kani 
xiyo
 
Na’an taxa’a yo ñá lo’o xiyo kani,
ku tòò ní yi’i yo’ó nda s’aa kivi vityin 
na taxa’a un xi’in yu ñinka kivi, tuku ra 
ku’un taxa’a un xi’in.

Lapa lo’o
 
Ñii kivi ñii lapa lo’o
ndátyi ri, ndátyi ri, ndátyi ri,
xi’in ndixin lo’o ri.
Ti lapa yaa lo’o
xíta ri, “pi, pi, pi”,
xíta ri “kua, kua, kua”.

Na vali ká’vi 

Nduvi ní, na vali ka’vi ñuu yu’u
kúsii ñini na kua’an na te ndixaa va ñù’ù,
ndáva na, ndáva na kua’an na te xa kuka’ñu’u
nduvi ní ve’e nuu ká’vi na kuatyi vali yíyo ñuu 
yu’u.
Katu nda’a, katu nda’a na kuatyi vali yo’o
te xíto na vaxi ra sa na’an ña’a,
te xa ndi’i, ndiee ní kusií ñini na vali yo’o
te sásiki na xi’in ra sa na’an ña’a.

Tata Marcelino

Ta tata Marcelino 
kua’an ra níno,
ta ñá nana Catalina
xá’nda ñá lima
ña ta tata Marcelino.

Yòò ùxì òvì 

Yòò ùxì òvì, 
vaa ní yé’e ño’on,
anda kíxaa ñini yo,
ka’vi yo, ta saá kusiki yo,
xi’in na kuali ta’an yo.

Tàà Savi

Na tata ñuu Savi
nákuatu na nuu savi,
ndúku na savi,
ta ká’an na xa’a ndi’i na savi
na kuun va’a savi.

Ña lo’o xiyo 
kua’a 

Ñdíxi ñá lo’o xiyo kua’a,
xíka ña nuu ñu’un kua’a,
káya ña yita kua’a,
ta yíyo ña ve’e kua’a.
Ndixi ñii ña lo’o xiyo kuii
xáxi ñá ndoko kuii,
káya ñá yuku kuii,
ta xáxi ñá laxa kuii.

Uni na kuali 

Uni na kuali
va’a ní sísiki na,
xi’in uni tikiva kuali
nuu ke’e ye’e ve’e nuu síkua’a na.

Ta tata xi’i 
tyita ndika
 
Ñii tata tikoto kuii,
xá’ndia ra ndika kuii,
ra xàa ñii saa kuii
ndá’yu ri, kuii, kuii.

Pala nduvi

Pala lo’o,
nduvi ní xíka kun nuu tiakuii
te yíyo kun, saá kuni yu kóo yu
nduvi ní kua’an kun nuu tiakuii
a tu pala si’i kúu yu’u ra,
ndaki’in yu yo’o, pala nduvi.

Saa lo’o 

Yo’o saa lo’o, nduvi ní kun,
te ndátyi kun saá ndatyi yu’u kòni
kuni yu, te nuu yu ñu’un, 
kata yu te xíta kun.

Si’í 

Kiví uxi yiyo yòò u’un,
un koo ña taxi nda’a un,
nda saa tu’un yi’i
xi’i’ ñii numi yita 
táxi nda’a un,
ña kúu kivi un vitin.

Ta sáña’an yu’u 

Ta saña’an, xi’in tu’un nduvi yo’o,
kuni ka’an yi’i xikún tá xavi yo’o
ña sáña’an un yu’u ku’un
yityi va’a xi’in ña ndityi.
Nda yíyo ñii ña ye’e saa ku
ña tyindiee yu’u yityi naa,
saá yíyo un tyi tixa’vi yo’o, 
ku’un i yityí va’a.

Ñuu yu’u

Nduvi ní ñuu yu’u
ra nani ñe Tikixí,
yuvi va’a kúu ndi,
ra ká’an ndi
tu’un savi,
tu kuni un, kuni un ñe
na’an nuu kándu’u yu’u.

Ti ñìnà 

Kúmí ñìnà kòmì xà’à,
komi xa’a kúmi ñìnà,
kómí ñìnà kòmì xà’à,
kòmì xa’a kúmí ñìnà.

Saa 

Uni saa katyí, 
ndátyi ri, xi’in tatyi,
xi’in tatyi, ndátyi ri 
uni saa katyí.

Ñá sina’an 

Ñá sína’an, sína’an ñá,
ñii ña sína’an nuu ñá sína’an
ña sína’an ñá, nuu na sína’an.

Tika

Ta xa’a tika, 
táxa’a tika,
tika táxa’a, 
táxa’a, táxa’a tika.

Xáko

Xiki xíká, xíka xáko,
xáko xíka xiki xiká ,
xíká xiki xíka xáko,
xíka xáko xiki xiká.

Tu’un 
ndáki’in xini
 
Kua’a xata ña
yaa ñini ña,
kuii nda’a ña.
Yoo kúu ña.
Ndiva ña’mi

Yiku yíyo yi’i, yíyo ndixin i,
ta un koo leke yi’i,
ta xáxi yuku.
Yoo kúu ña
Tika

Te tyínuu yo ña
nuu ñu’un
ta kée yoko yu’u ña
ta tami, tami xa’an ña.
Yoo kúu ña
Kisi

Vi’i ní kúu na
va’a ní táva na yaa,
ta un sivi yitun xíta kúu na.
Yoo kúu ña
Ta tivi nda tyuun

Tàkù kuaan kúu koto yi’i
un suvi kaa va’a kúu yu
ta káa pelota káa yu’u
xi’in cuchillo xá’nda na nima yi’i.
Yoo kúu yu’u
Laxa

Tàku’ kuìì ki koto yu’u
ra kuñu ke yaa a ndí’i
ra sata nima yi’i ke ndiaa.
Yoo kúu yu’u
Tichíkun

Ye’e va’a yi’i
ta xíka yi’i ndivi
ña kivi katyiñu
ndi’i na yivi.
Yoo kúu yu’u
Ño’on

Kándu’u ndee ñá
ta yá’a takuii sata ñá
kándu’u nduva ñá
ta ya’a takuii tixin ñá.
Ndé kúu ñá
Chiyo

Ta ndée ndo’o 

Ñii kivi yíyo yi’i ve’e i, nisanda’vi yi’i na yuva 
yi’i, ndi ta ndée ndo’o kúu yi’i, un kuvi ku’un 
yi’i akua’a, ta siniso’o yi’i kani na kaa, ndi’vi 
na vali ka’vi na, ta tuku, tuku ndáni’in na yi’i, 
ña ko’on yi’i saku’a tá’na yi’i, tyi ta kí’vi kúu, 
ta nikandixa ndi ta ku’vi kúu yi’i, ta kundana 
tikuii yi’i xíkan ñini nda ko’o yi’i tanìyìvíni, katyi 
un vasa sasikina xi’in sakutyina yi’i, tu’un tee 
naki’in tuty ta kua’a sakua’a yi’i. A va’a sandaví 
yó ndi dee ndo’o yo, ta vityi kua’a mii yi’i, vasa 
ka tíviná yi’i tu’un tee.

Te kuatyi ka’vi
 
Ndi’i nó kuatyi ka’vi “Paco el chato”,
ni xaa ñi te xíto nda saa sánia’an ra, ndu’u 
ka’vi ndu, te te yo’o nika’an ra, tava ra ndu’u 
kie’e kuatyi xini ra ñii koo súkun vie’e,
te nika’an ra xi’in ñii te yivi ka’ni ra koo 
yikán, te te yo’o nikuvi ka’ni ra ri.
Te saá nixaa, te ndiso tyuun xa’a ve’e 
sákuaan te kuali nanduku ra koo sukun 
vie’e te nixa’ni ra ri.

Ña ndò’o tà Pegru 

Ñii kivi lunes kèe yi’i ve’e yi’i kua’an yi’i nuu 
kátyiñu yi’i, yityi ya’ya nìkata’an yi’i xi’in ñii tina 
ta tìin ri xa’a yi’i, sìndikava ri yi’i nuu ñu’un, 
tundo’o ka vi ndakoo yi’i ta ki’in yi’i ñii yuu 
kàni rí, ta xinu ri kua’an ri. Ta saá nàndiko yi’i 
ndàsama yi’i tikoto yi’i ta nàkata yi’i nda’a yi’i 
tyi nìkukini ndi’i yi’i.

Tu’un ka’a n 
ndaa 

Titun ve’e yi’i
kómi yi’i ñii ña’ño lo’o yiti
tu tuun nuu yi’i yityi
ta na ku’un yi’i ve’e un.

Tu’un ka’an 
ndaa 

Ñii kivi naka’an yi’i yo’o
ta keta yi’i nandiki yi’i yo’o,
nikusii ní ñin yi’i nakoto yi’i yo’o
ta vitin un kivi nándoso yi’i xa’a un.

Tu’un ka’an 
ndaa 

Yaa lo’o.
Yoo kúu ña ndo’o kiti
ndiva’yi, noo kúnduvi
ña xíxi yo, xaxi ri ñá ké’e ña’an xíxi yo
tyi nduxu kúu ñá ka’án ri.

Tu’un ña naki’in 
va’a xini
 
Naka’an un te lulu
unda ñii kivi
un kaka un katun tutu yoko
koto kaxi ri yo’o.
Kuni ka’an:
“Unda ñii kivi va’a satan ña’an un kiti kue’e”.

Tu’un ña naki’in 
va’a xini 

Na xuxan katyiñu na,
ndisaa kivi ká’an na,
xí’i na.
Ña kuni katyi ña:
“Na xuxan nduku ní na
sákaku na mii na 
nuu tyiñu”.

Tu’un ña náki’in 
va’a xini 

Kivi tama ndia ndia ka
ña’an kúu ña va’a va.
Ña kuni katyi ña:
“Te yíyo soko ndia 
ndia ka ña’an na
taxi na nda’a va yo”.

u’un ña náki’in 
va’a xini 

Un kama ní koo ñini ndo
tyi un sivi tikomi le’le kúu ndo.
Ña yo’o kuni katyi ña: 
“Ndi, ndi’i tyiño kana va’a. Kivi 
si’na xíka ñini yo, ña
ke’e yo”.

Tiàà sávi 

Xina’an nixiyo ñii tiàà sávi
ta yo’o nixiyo ra tyi ñoo ndiví,
xindiaa tyiño ra xi’in vikó. xi’in taxa, xi’in sávi,
ñii kiví ndiee ní sakuun ra savi ña ñuu lo’o nani 
Kava kuika (Lagunilla yukutuni)
tyi na ñuu yo’o yikú ní nixiyo na, nixikaño’on na 
yi’ya yó nakán kúu ña nisaa tiaa savi yo’o,
ta sakuun ndiee ní ra savi ña ñuu Kava kuika, 
ñii xau’un kivi nisando’o ra na.
Ra niya’a kuiya, sandi’i naki’in xini na ñuu yo’o
xi’in ta’ an ná; ta naka’an na yi’va San Marcos
xi’in ñinka vayó. Ta tiàà sávi yo’o va’a ní kuni ra, 
xini ra na ñuu yo’o, ta nda yoo u’un xi’in yoo iin,
kixaa sakuun ra savi ñuu Kava kuika.
Ña na kua’nu yitu na, xi’in ñinka nuu ña
tyí’i na ñuu yo’o.

Nityi nda’vi 
ní yo 

Kátyi na yuvi ndátu’un na, ní xa’a kúu ña nda’vi ní 
yo, na ndée ñuu yuvi yo’o, tyi te yatyi ra na yuvi 
ke’e ta’an na xi’in timia’a, ta nika’an na, yu kúu mií 
na ndaku ñini, ña ku’un na ka’ndia na tivi kaa, ña 
ndikun xa’a ño’on, ta ndakava ñu’un ñuu na, ra 
nduvika ní na tyi ña ño’on yo’o ra, kaa va’a kúu ña, 
nuu na yuvi saa tu nuu timia’a, ta na yuvi saá yíyo 
va na ra niyu’vi na ku’un na, ka’ndia na tivi kaa va’a 
ña ndikun xa’a ño’on, ta timia’a ra kutyiñu ri nixa’an 
ri xa’ndia ri, tivi kaa va’a xa’a ño’on, ta ña yo’o ra 
ndakava ña nuu ri. Ñakán ke vika ní ri, nuu yo na 
ndée yuvi yo’o vityin.

Nami

Saá kátyi na kuali, ka’vi ve’e nuu
sína’an na, ndi yíyo ñii nami tikaa noo yityi
kua’an ñuu yoso sa’na, kéta ñii ña’án
xiyo yaa. Ta níkoso nuú ñá kua’an ñá, a ndikun 
ñá kua’an ñá sata na, kivi kuxíka ñá nuu
tikaa nami yo’o ta ndáñu’un ñá, ña’án yo’o
nuu na tye.

Tyun dèe ni 
Viko ndii
 
Kátyi na tyeé nuu yo, te un xiin yo ku’un yo 
ndaki’in yo na nima, ra na yo’o ya’a na ye’e yo 
ra xáku na. Ta saá ndáki’in na kua’an nu’un na, 
ra ta’vi kue’e na xi’in yo, ñakán ke ki’in kue’e 
yo ta sava na ta’an yo xí’i na. Ñakán va’a ka ná 
ndaki’in yo na, ra saá kusii ñini na xi’in yo.

Síkun yù’ù 

Ñii ta tata kee ra kua’an ra Ñuu 
Yita Ñu’un, nduku ra ta tu’va
ndakuatu xa’a se’e ra, tyi ndée ní
ndó’o ñá lo’o, kee ra kua’an ra
kaa komí xitaan, yityi kua’an ra
ta kixa’a kuvee ra ta nakoto ra 
sata ra. Ñii ta lo’o kuiti keta
nuu ra, ta kixa’a ra xánita’an, ra
xi’in ña, nda xa kuni tuvi saña
ña’an ña, nuu un nikundee ra 
ta niyi’vi ra.

Yuvi nduva 

Yuvi nduva ndaa, nani ñii yuvi ndíkaa tyi nuu ñuu 
Yoso Tuníí, yikán kúu ñe kánata ña’an nuu na, ñe 
sátuvi ke nuu na, ra kí’in kue’e na, ra ndakua xá’an 
na xa’a vi na, saá ke ndákoo na, tu na un ku’un 
na ndakuatu na xa’a na ra, kuvi va na, tia nakui 
ndaku ñini ñe, sava kánata ña’án a ñii tiaa kánata, 
saá vi xa’a ká’an ñe xi’in na, a kuni na ku’un ñe 
xi’in na, a ku’un na xi’in ña, saá ra ndoñu’un ñini 
va na, tyi ñekán ke kí’in na kue’e, ra saá vi ke 
kua’an na ki’vi na xa’a na ra nduva’a na.

Kuiin

Kuiin, yóo ri xa’a ku’u,
xáxi ri, koo, yisu, yiso, 
yakuín, tityí, ndikuaín, 
tima’an xi’in ndiva’yi.
Na kuni ri xíka yo xa’a ku’u
te yíyo kaxi ri yo,
kuiin yo’o ndi koo ve’e ri.

Viko Ñuu Yityi Uni
 
Te ñuu yityí uni xa’a ra viko si’i e María, ña yoo uxi uvi. Kivi yóo
viko sakán naki’in ta’an sakúu te yivi, ne yivi, ndi’i te ñuu
ndúti’vi viko yo’o sakán tu te yivi tuku ñuu, yóo
yaa te taxa’a te yivi, xiyo tu ña sasiki ra tiko’ndo nda’a, xiyo ña xíxi ra,
te xi’i ra tikuii vixi si’va, ña sava ñú’un te sakán kua’an nu’un ra ve’e ra.

Tixu’u

Xíka tixu’u yityi xáxi ri ku’u. 
Te kua’an ri mii kini káa te xa kuaa te 
xaa ri vie’e xí’i ri tikuii.
Te ndí’vi ri tixin corra kusu ri, na kúun savi,
te vixin xini ri, te sava ri xí’i xi’in savi.
Sava ri tiáku, tixu’u nduu ti va’a
koo sana e.

