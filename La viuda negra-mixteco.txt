Chu’un ndi’i mpariti choto

Tutu ka un tetuni nnu ndaka ñuu
A. Tute ka’un tetuni nu ndakaranuu nkaji sikara nuuna’vi a tav’a 
kuvi nnakaniniñuvi mañuvi nna tiñu sa aji a kunatunuvi raa tee 
stila chisarara nnavirare
IV. Tute nkaji a kumiora sama’sa’a Kuvi ñuu chi kanukuiji nne’ra a 
chucho chiin, taa kuvi sa’a ka’on viko kuvi ndaa inrañu, raa yuku 
yoo ntaa ñuu tiñujin kundanta yo ntav’a raa kumiora kinajin.

Raa ntuu iso nnututu

Ntu’u nka’o ku´iji tetuni takuvive´e nnuu nne tee
Martin Heidegger Heidegger (1889-1976)
Raa ntuu kui yavi’i nnura tee yoo nñuvi, raa ntu´va nnasiara ñuvi 
ya´un nnas’a nnura ñuvi kuachi, raatujan vii nkajin nuu kanajin 
nnusi rateraa kuikavirare a kuentatun yoo yaramare, nrasa’a nkare 
yoo yanti unixiko uun raa saa maa ñuu ko’yo.
Ntaka raa ntu’u yoo nnuu tutua nkuini kua’a kachi nnasaa yanini 
raa ñuvi tiñu ñuu kuijichi nsara tee skua’a raa chuchi sku’a raa nnu 
tutuara nkajin ntu’u vi nkajin ya’a ñu nnasa’a sa´a ñuvi tiñu nna 
sa´ma ñu´ñuvi nkajinaka ntaa nta nnasa yoo nta in in ñuvi.
Ntuu iso nnututuara nkajin a nao nsa’a nkochi yavinuvaji nunkua 
kua kuni a nnara chuchi kuachi sa’ochi yavinuvaji ñunkuakua 
nne’u raa xia’o tavaá kuvi.

Nuu in inraa 
tutu’ya
NTU’U VI
Ñuñu
Iin ido
Chidaa (ja kanandodo ndo)
In yoo lu’lu 
Yaa itando
ChŠ’Šn
Ñaña
Tichi
Nduchi
Chilidaa
Ndidi
Ñu’u kuinisu
Itiu tolo
Ina lu’lu
Ki’inde yuku
Ncho’o
Yaa
Ñuñu lu’lu
Ñuu ni
Tuu’uun vilika
NTUU NNAKI NTTUUN
Ndoko iñu
Ve’e yikida
Chaka
Šn se’yu
Pia
Kolo
Yaxi
Tu kui’i
Nelu kuixi
NNAKANI
Tiu’un in chikaka ndi’i ayivi
In ñaña ndi, i kueenda’viti
Chu’un ndŠ’Š mparitŠ choto
Jnu’u se’yu do’o jani
Mini ndute ndodo
Tnu’u se’yu ndŠ idu
Tiu’un tiun
Vilu
Ve’e pi’lu
NKIA’AN UN KUU 
NTU’U INIRAA ÑUVI
Kee tata ne’e

Ñuñu
Ndava ti nuu ita
ndiuku ti ndiudi
ja kane’e ti ki’in 
nuve’e ti.

Iin ido
Iin ido do’o kani ndiuku ti ite kui
ja kaxiti chi a tiu ka ite ja ni kun
yu’a te nikadu ite te menika ite
yichi io.

Chidaa ja kanandodo ndo

Vili chidaa
vili kaati
xite ta’ando.
Ja kuee xitano
dii ku anuni ndotoni
ndia detne
yoo kun kuia.

In yoo lu’lu 

Yoo ñu’u kidi
ni xeenni nuu ndua,
io va’a xi’i ndiute
ni dakeni xiti.
Yoo, yoo.
Io va’a dikono
diko ji’an xe’e ña’a no
ndiute ja ñu’un xitino.

Yaa itando

Yutnu vilika
kundetu na kundia’ndi
chidaa luchi ñaa
ye itati ndekuti ñaa.
Un nde tuno
juinti ndetatundi
nini kua’ndi
dadikinda ñaa.

Chi’in

Chi’in ñe’e xa ñe’e ñu’u
xaxii tndada.

Ñaña

Ñaña xino xa xino
nduku kuñu.

Tichi

ÑayŠu nadataka tŠchŠ nu
yŠka ko vichi vee.

Nduchi

Ñuu ñau yute ñayŠu kaxitui
nduchi tnuu.

Chilidaa

Chilidaa xita xa xitatŠ
nuu yutnu.

Ndidi

Ndidi yute xiniñu’u
xacadava’aro ndeyu.

Ñu’u kuinisu

Kuinisu ñu’u
xa taxi kui’i
kuiniun yiichi ñu’u.
Taxi kui’i
xa adi kuu
xa io yoo
xa koon davi.

Itiu tolo

Ja’a ku itiu dito tolo
te ne’e xi maa ndidi
te io kika
te xita tika
orre ja na kua.

Ina lu’lu

Ne va’ani ni ina lu’lu
ja kaxiti gua gua
vichi nde ini ña’ati.

Ki’inde yuku

Ki’inde yuku
ku kuende nduku
xi nata ita
kajnde xi ku tatande,
nche’e dancha saa ñini.
Ki’inde yucha
ku kuende nducha
na chi’io nchayu,
nakachande ti do’no ti ko’o
ndidanande ve’e.
Ki’inde yuku
ku kuende ñojo
kada va’ande lelu
ndo’o yuu
ti kundo yo’o.

Ncho’o

Ndu ndu saa en cho’o
jnjdike’eda, saan ti’vite
njdudi ndida ita vili,
ntse’e kani saan kuiñi
tsa’yiate, saan ntse’e
sandutsa stumite.

Yaa

Vax kikataña’ar dichi luchi tnuu
Šn yaa kuu ko’io ini
koto nuu nu ye’e luchi
xa xiun kuu anur
Li’i xita ña’a
xitatŠ xa io xinimani ña’atŠ
ña tu dayu’uña’atŠ
chi dani kua’ar xa katar.

Ñuñu lu’lu

Ñuñu, ñuñu lu’lu
ndavati, ndavati, ndavati,
run, run, run,
xikoti, xikoti, xikoti.
Ñuñu, ñuñu lu’lu
xikoti, xikoti nuu ita, 
run, run, run,
xikoti, xikoti, xikoti.
Ñuñu, ñuñu lu’lu
ndiukuti, ndiukuti ndiudi
run, run, run,
xikoti, xikoti, xikoti,
run, run, run.

Ñuu ni

Ndeinini ñuu ni
te atiu inka ka inuu
i’a io ayivi
te ndri ñadi’i atiu yu’u
ja nu ñu’u yuku kua’an xitinuxi
kuenda nu ñu’u
ko ja kotoña’ando.

Tuu´uun vilika

Ka’an diki kuechi
xa kaxiun yijin luchi
nux ma kaxiun
chinduxiña’ar
vitnadi nii

Xi’i in yutnu kai’i
chidotnunir nanda naniun
chidotnunir xa kunde’a
xa ido ñayiu kuinir.

Xiti ve’er
neva’ar in kidi yiji
nus kixin xiir
taxhi in kubeta yuxa.

iN te nani maderu
juandixite doo yuku xi’i in kiti shido
te ndidoti da’ma sh’u ‘u tvini
te xitiy ja ñu’u kue’e sentau.

Na nya’ar nu itun
ñutun xan’den triu
ko vichi ku koyor
xa ñatu nu juir xi’in.

Ndoko iñu

Ñuu yodokute ndoko iñu kadake Šn nu yau 
Šn yŠkŠ ndoko iñu, kadakero xe’en date, na 
kua’a na kue’un ndoko iñu, te nu nya’a kuia, 
nge ita xi’i xa divi.

Ve’e yikida

Ve’e yiki yia’a ku xe’eda, saan ja’a ioda xi’in 
xayiida, ntse’e ta’an xanaada kuaan meni yutu ku 
sa’axi, saan jdikixi kuu ñoo diku vidi ntse’e saan 
taviña’an ndida kii koon yu’ua.

Chaka

Ntse’e wa’a chaka sa kajndote wa’a sa ka’jnu liin 
kuaan na kua’nunu ndida chaka kusa wa’a.

iN se’yu
in se’yu ndekuti nu yuku. Luchiti ndeku jnu’uti, 
jimi ye’eti, in yu’uti, uu do’o jani duj’me kuiti 
chiku’i. Yaxti ite ndi’i ku’u. Taka se’yu kuti kiti 
yadi chi dakakuña’a nanati, nuu uu diko nduu.

Pia

Pia kakuti ndivi, xexiti yuxen, io uu ndiuchiti, io 
in du’mati, io in te’ati, io maa yikiti, maa ti’uti, 
xitoña’a maati te ioti nu ve’e ayivi.

Kolo

Kolo kana tnuti, te kuñuti vichi edi.

Yaxi

Yaxi yutnu xetniuro xa ko’oro ndidi kuixi in viko.

Tu kui’i

Neva’ada uni tu kui’i, ndideen kuia ntse’e vaa kui’i 
nake’enda, saan sa’jda xi’in ndida xayiida, kuaan 
ntse’ e adi.

Nelu kuixi

Nchu’u nava’a ndi iin nelu kuixi, yaxti ñii, ko’oti 
ndute, yaxti ite, chii io ku’u nduti, ndetatuti dana 
ndu, chi io i’ni , ji’i ndi kundekandŠ ti ji’in ndetatu 
ndi’i jna’ti.

Tiu’un in chikaka ndi’i ayivi

Ni koo in ndiu in ayivi, ndiani ndiu ndeexi itiuxi, chi xexi chikaka ndidi nu itiuxi, te ni 
xiniti ja nukoo ayivi xe’e in yutnio, te nindo kuin ayivi nani xee chikaka nu itiu, te ni 
ndavati te ne’eti in ndidi te’ati, te ni ngundodoti in dite yutnio te ni kixe’eti tiu’unti 
ñama ndidi te ni xexiti xi, ndekati nani xee ayivi date ni ndavatiko ayivi chi ni xe’nixiti 
te yukan ni kindooti katiuti te ku nu’un ayivi nu ve’exi.

In ñaña ndi, i 
kueenda’viti

Ni ko in ndiu in ñaña ndekuti nu yuku io 
ni ko ka’ni ni kundia’ati nu dinti ni xiniti 
kue’ndo’viti ja te ni xikonuti ni xeni initi ja 
in ti vichinchi kuña’ati te ñaña ni xinuti, 
kama ko kama ja te ni xeni iti nu io ma 
tiun ja te ni chiiti kue’anti ja te ni xikonuti 
kundi’ati dinti a tiu ja ndeku ja te ñaña 
ni xeni iti ja ni konuni te ñaña a ku tiuni, 
initi ja kue nda viti me tinchikuña, ati.

Chu’un ndi’i 
mpariti choto
Dava nduu nindani na’an chu’un ndi’i mpariti 
choto, ka’a in tnu vi’inde te nda nka’an ndiña’ati 
ku na’an, kuxini mpari, kuxini mpari; na kuxini 
kui’na te ni tuuni ndivida mpari te dio di’i tu iñu 
vi’inde ni kivi ye’e ndiviti te io ninda daati.

Jnu’u se’yu 
do’o jani

Niku yena’a, chi se’yu do’o jani’ luchi do’oti, koo 
in nduu se’yu luchi io do’oti, atu jandixeti nanatŠ 
ni jniti do’o luchi da’iti ni kaandeti tadikiti io ni’i 
ye niku janii do’oti ñaa naku naniti se’yu do’o jani.

Mini ndute 
ndodo

Kuia 1931 te nani Romulo López López nii 
ku ndeku ve’e yi’i ndukutute yatni yu’u mini 
ndute, nikua nikua ku vaa ndukutu, ni keete 
in nikua ninite ye nike in ndukutu ye ni jeneti 
mini, ye na kuiju’na’ati ndi ndukutute, ni 
ndeti mini, ndeku ndodo nañi nu’uti ini mini, 
kuia 1934 ni kix tee San Pablo Tijaltepec, 
ndia’ate ni je’ete ndute ndi in tia’a kuu te ña 
tajna ni je’ete ndute nijate nu ndodo, ndekate 
ndukutu mini jua’a, vitna atuka ndutei mini 
ya’a yichi’nkate jua’a, dikonka ndute davi juu 
ña’anka, jua’a ndukutu mini lu’anga ndute 
ñu’u , yoo jimi ndi’i yoo o’on kuia atuu ndute, 
nu juu ni tu davi nu ju’ute atuka ñu’u ndute 
dajnani ku ju’u ye na’a nu ni ku ndeku ndukutu 
kue’e ndute.

Tnu’u se’yu 
ndi idu

Nikoo in nduu, in se’yu yaxti ite, ye’e yutnu, chi 
niniti in idu, ni yi’uti, chi ninuti nu io yutnu, chi 
ninaniña’a idu Se’yu, chi ni ja’an idu, ye atuu na 
kadati se’yu, chi nduuti inti jua’nti nuu ve’eti.

Tiu’un tiun

in ndu taka tiun nikeeti nu ve’eti, chi kueni, 
kueni jua’nti kaxiti tindaku ña tuni ni kee 
in dunjua, chi ninaniña’a tiun, chi ninuti un 
ndeku ve’eti nikendoo dunjua, nikee sto’o 
tiun, chi ni dakei nuni ndiaxti, ni dandi’ti 
nuniti chi ni ndiviti nu ve’eti.

Vilu

Vilu xidi jata ve’e ndetiu ti choto ja kaxiti 
ni ku naa ndetiu ti te nixee choto te ni 
xee ndavati, te ni kaniti dikiti te ni kindoo 
ti katiuti.

Ve’e pi’lu

Ni koo in ndiu in ve’e chuun, ja iyo uxi chuun, xiti 
ve’eti iyo in pi’lu te ni koo in ndiu ja ni ka’a kanini 
in ndivi kaa, kuan.

Nkia’an un kuu

Nkia’an Un Kuu
Xe’nuni un yuku
te ka’yuni ñu’u
ndeinina’a ta te kuechi
chi dakandiu ña’a de.
ita

Xe va’ati xi diki yutniu
uu chidaa vili kaa
ndi’i yuku te doo
nu kaku dayati.
taka

Un yuki du’nju
vaxi kuun
ndaniu
vikaa
kue’e ñu’u
yendakayu te
ta nda’va 
tindiji ñuu

Ya’ai nutu’u nu injaso,
ni inonchi ni inonchi,
te ña ni jninchii.
¿Na ku?
jnu ndavi

Juin jin ichii
njua yatai.
kui’i

Nje’e ña’ai
na kaña’ai
te ñatu ye na’ai.
ko’o

in ñayivi ne’ei kue’e
jnui te ña kua’ai lakakai.
choon

in ndaa luxi Jon
ichi njono.
in kijli

Ndokoi kuendaa viko
in koo in’in ñu’u.
tajña

La chiyukuro da’ma kani uu chio te luchi uu,
te ne’ey nu kunde’aro nuuro te kuu ñŠ yutnu.
nuu ñu’u da’maro

Yukuti dikiro xi’it nŠñŠro
te ditati xa xiniro o kua’aro.
chuku


Toto xi’i toto
nuu kaxixene
chilidaa
nax kuu.
ndute i’ni

Kee tata ne’e

Nani tata ne’e chii dakeete ndŠ’i Šn yutnu tava ñu’u chii kee tata 
ini ñe’e tata kakuitai kei xa’un ndu a oko ndu, yoo uu kuia, taka 
ndu yoo ya’a ndeku ndo’yo chii koondŠdii yoo uxa a dŠkŠ yoo una, 
kuia chii dakete yoo Šn kuia.