El Himno Nacional

El Himno Nacional
Mixteco del municipio de Tezoatlán (mxb) y español
Di'a ni kuu, dá ni kava'a yaa naní himno nacional ñoo Ñako'óyó
Tein kuia 1821, dá ni ndi'i ni naá na ñoo Ñako'óyó xí'ín na tukú, na ñoo España. Kúú ni kandeé vá ná, dá ni kasá'á ná dándáki na mií ná.
Ta tein kuia yó'o ta'ani ni kasá'á na ñoo Ñako'óyó ndúkú ná iin yaa ká'an sa'a ñoo na, tá'an ña kakuu himno nacional ñoo Ñako'óyó, xí'ín iin sello ña kakuu escudo, xí'ín bandera na. Ta ña yó'o ná kakuu iin ña'a, dá ná ndusaa ini na ñoo Ñako'óyó ña dándáki na mií ná.
3
Tá ni ya'a oko uxi kuia, dá ni kasá'á taa né'e choon ndúkú rá yoo kava'a yaa ña kakuu himno nacional, tá'an ña ka'an sa'a ñoo yo.
Sa'á ñoó ni xi'o taa né'e choon ká'ano naní Santa Anna choon noó taa kéchóon noo rá ña ná ndukú rá iin yaa ña miían ndaa kuití ná ka'an sa'a ñoo Ñako'óyó, ta ná kakian iin himno nacional.
Ta mií taa né'e choon ná'ano kúú ra kóni ña yaa yó'o ná kakuu iin himno nacional ndidaá tá'an tiempo. Ta ni nata'an ini ra ña nditútí rá taa ndáya'i, taa ti'a taa ña'a luu kua'an. Ta ni kaa ra ña ki'o ra ña va'a xí'ín ña ya'i noó iin taa ni kandeé xí'ín yaa ña kakuu himno nacional.
4
Ta ni nditútí rá kuu úxi uu noviembre, tein kuia 1853. Ta taa naní M. Lerdo de Tejada kúú ra ni nditútí ñaá. Ta tein taa ti'a taa ña luu kua'an nákaa iin taa naní Francisco González Bocanegra. Taa yó'o ni sa kuu iin taa ti'a taa ña luu kua'an naní poema.
Francisco González Bocanegra Ni kaki ra kuu óni yoo eneró tein kuia 1824 noó kúú iin ñoo naní San Luis Potosí. Ta tatá ra ni sa naní José María González Yáñez, ta naná ra ni sa naní Francisca Bocanegra Villalpando. Ta sa'á ña kátoó ra kakuu ra taa ndáya'i, sa'á ñoó ni kee ra kua'an ra ñoo Ñako'óyó. Ta kua'á ndava'o choon ni sa ne'e ra tá ni saa ra ñoo Ñako'óyó. Ni sa kuu ra taa ndáya'i, ta ti'a ra kee ra ña'a ndáya'i, chi ni sa kuu ra poeta.
5
Amigo ra xí'ín ñá'a kakuu ñadi'í ra naní Elisa ni saki nda'í noo rá ña ná taó rá yaa kakuu himno nacional. Ni kandeé ñá'a naní
Elisa ñoó ña kava'a ra yaa ñoó, chi ni sadi
ni'ini ñaá ini ve'e miíán. Ta ni kachian xí'ín rá ña o kónó ta'an vaán keta ra torá ná o káva'a ra yaa kakuu himno, kaáan xí'ín rá.
Dá ni nakani ini ra ña taó rá ña ni kee ñá naní Elisa ñoó. Dá ví ni kasá'á kánkuei to'on ini ánío rá táto'on ki'o ká'án rá ka'an ña kakuu yaa kava'a ra. Ta táto'on iin ño'ó kéi ita kúú to'on kánkuei ini ánío rá. Ta ña yó'o chírndaa ra tein yaa káva'a ra. Ta ndí'i ini ra káva'a ra ña. Tixi to'on komi orá vá ni taa ra to'on yaa ñoó. Ta kíán uxi estrofa.
Táto'on ka iño sa'ini, dá ni kasá'á rá xíka ra ña keta ra ini ve'e noó ndadí ni'ini ra, ña kana kíi rá, chi sa ni kava'a va ra yaa ña kakuu himno nacional.
Ta ñóchí óon ví ni ka'i Elisa yaa ni kava'a ra xí'ín to'on ni kankuei ini ánío rá.
6
Dión ni kuu, dá ni sa'an ra noó ni nditútí taa kua'an xí'ín yaa ni kava'a ra. Ta ni naki'o ra yaa ra noó taa xíto ndodó yaa kakuu himno nacional.
Kuu óni yoo febrero kuia 1854, dá ni kaa taa né'e choon ña to'on ni taa Francisco González Bocanegra kakuu himno nacional.
Cháá vá tiempo ni ya'a, kúú sa ni kandeé vá taa naní Jaime Nunó ni taó rá tono yaa ni kava'a kakuu himno nacional. Taa yó'o ni sa kuu ta España.
Jaime Nunó
7
Choon ni sa'anda taa né'e choon kíán ña yaa yó'o kúú ña ni xita na kuu sá'on iin septiembre tein kuia 1854, noó kúú ini iin ve'e naní Gran Teatro Santa Anna. Iin taa va'a xíta xí'ín tachi dikó naní Salvi kúú ra ni xita ta'ándá míí noó yaa ñóchí kua'an naní himno nacional. Ta ndidaá kúú ñayuu ndéi ñoó ni kadii iní, ta ni nata'an ini na, ta ni natiin va'a na yaa yó'o. Ta ni kani ndá'a ná, ta ni kayu'ú ná sa'á taa ni kava'a yaa yó'o.
ná yaa naní himno nacional. Ta ndidaá kúú de'e na seídó'an, ta ñóchí kúu ini xi seídó'o xian.
8
Ta ni ko ní'i yo ndá modó nakanió sa'á ña'a ndó'o xi tá seídó'o xian, chi iin iin nota yaa yó'o kúú iin iin tachi káyu'ú xí'ín ndée, ta xí'ín iin iin to'on ká'an xinoan nda ini ánío yo. Kánian kee yó di'a tá seídó'o yó yaa yó'o:
nakuita ndichio, ta katuuó tá xíka kua'an yo íchi. Ta taa níyiká rá taó rá mvélo rá. Ta
takuáchí ko níyiká kadikí xi. Va'a ka ndidaá kúú yó na ñoo Ñako'óyó ná kati'a yó kata yó himno nacional, dá koo ñañó'ó yó ñoo Ñako'óyó.
9
Francisco González Bocanegra, tá'an ra ni taa to'on yaa yó'o, ni xi'i ra kuu uxi uu yoo abril, kuia 1861. Ta oko sa'on uu kuia ió ra tá ni xi'i ra. Ta Jaime Nunó ni xi'i kuu sa'on oni yoo julio kuia 1908.
10

Himno Nacional Mexicano
(En el mixteco del municipio de Tezoatlán)
Coro
Na ñoo ñako'oyo, ta vei ra xini u'u ñaa Na kenduu yo taxii yo xi'in kuei yo,
Ta kidi ni'ini nda me'i noño'o yo'o Ta ni'i ni ka'andi cañon.
Ta kidi ni'ini nda me'i noño'o yo'o Ta ni'i ni ka'andi cañon.
I
Ñoo mii, na kaonoo ángel Ndios Nda'a oliva ña kuu ña kandei va'a yo. Chi dion kanooan chi induu Chi mii Dios ni taa ña koo dion.
Torr chindaa noo iin tatuku kini Ni kasaa ra kuio ndaa ra ño'o yo, Kana'on, ñoo mani, ña xi'o induu Iin iin soldado kuu de'e ni ni'on.
Iin iin soldado kuu de'e ni ni'on
14
Coro
Na ñoo ñako'oyo, ta vei ra xini u'u ñaa Na kenduu yo taxii yo xi'in kuei yo,
Ta kidi ni'ini nda me'i noño'o yo'o Ta ni'i ni ka'andi cañon.
Ta kidi ni'ini nda me'i noño'o yo'o Ta ni'i ni ka'andi cañon.
II
Ñoo mii, ndidaa de'on kuu ra kaa Ña naki'o xi mii xi sa'a miion.
Ta na ndei'i trompeta xi'in tachi ra, Kanian ko'on xi naa xi xi'in ndee.
Da na kaonoo dinon xi'in nda'a oliva, Da na ndusaa ini na ña ni kandee xi.
Iin laurel ni'on chi ni kandee xi,
Ta na nduxi xi xi'in ñaño'o.
Ta na nduxi xi xi'in ñaño'o.
15
