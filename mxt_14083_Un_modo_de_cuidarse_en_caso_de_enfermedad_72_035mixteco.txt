IHYA MINOO CUHVA CHAHI CHI NDO
VITYI SAHA NDO CUENDA CHI NDO CHIHIN CUEHE

Un Modo de Cuidarse en Caso de Enfermedad
En el idioma mixteco de Jamiltepec y en español
Publicado por el Instituto Lingüístico de Verano en coordinación con la Secretaría de Educación Pública a través de la
Dirección General de Educación Extraescolar en el Medio Indígena México, D.F.
1972
SAHA NDO CUENDA CHI NDO CHIHIN CUEHE
Ihya cua nacatyi chi ndo minoo nu cuehe iyo ñayivi. Vityi cuaha xaan nu cuehe iyo fiayivi Yihi cuehe cha xaan vavaha. Ña nduvaha yo cha numi ri chihin, tatú cha quehen chi yo. Vityi yihi cuehe cha iyo ityi chata coño ñuhu yo. Ta yihi cuehe cha iyo chichi yo. Vityi yihi yo ñahri caa ityi chata cofio ñuhu yo. Soco ityi chichi yo, iyo cuehe cha xaan. Vityi yihi yo cayu ityi yo. Ta yihi yo uhvi chichi yo. Uhvi chata yo. Ña chican iñi yo cachi yo xita. Uhvi chichi yo ta quee yo chihin cuehe cuan. Ta cayu ityi yo chihin. Ta nduchan yo niñi chihin.
Yucuan minoo cuehe cha xaan vavaha. lean cuehe cuan cha nafii, Tuberculosis. lean cuan cha cuvi cuehe ityi. Naha xaan ta chihi yo chihin cuehe cuan.
Tatú chichi yo iyo, ta suri cuehe cuan cuvi. Tatú quita yo ityi, suri cuehe cuan cuvi. Vityi cuehe cuan cuvi ri quita cuan ityi chichi yo. Ta cuvi ri quita cuan ityi chata coño ñuhu
3
yo. Vityi tyicuan caa cuhvi yuhu. Naha xaan cuhvi ta nduvahi. Naha xaan cuvi tatan chii Centro ta nduvahi.
Quivi quehen cuehe cuan chii, tari ndihyi tyicuan caa quichaha quite. Ta quichaha sa-tyahyu nu ndihyi cuan. Ta ña quichaha cuvi tatan chii cha ñihi. Maa maa ri ñaa chiin tatan cha ñima tahan chehe cuan cuvi. Ñihi ca cuahan nduvi cuehe cuan chii.
Yucuan cuvi nu chahin centro. Ta quichaha cuvi tatan chii. Soco naha xaan cuvi tatan chii ta nduvahi. Soco cha uñi yoo catuvi chihin cuehe cuan. Ta quichaha chique centro. Uñi ca yoo cuvi tatan chii ta nduvahi. Quita iñu yoo catuvi chihin cuehe cuan ta nduvahi.
Quita minoo cuiya ta naquehen tucu cuehe cuan chii. Yucuan cuvi nu quichaha cuvi tucu tatan chii inga chaha. Quita minoo cuiya cuvi tatan chii ta nduvahi. Naha xaan cuhvi chihin cuehe cuan.
4
Yucuan minoo cuenda chahi chi ndo vityi coto ndo. Vityi yuhu cha yatyin ri cha noo cientu caa chicunyai ta nduvahi. Xaan xaan cuehe cuan. Yii xaan ta nduvaha yo chihin. Soco tatú ma saniñi yo, ma nduvaha yo chihin cuehe cuan. Xaan vavaha cuehe cuan. Naha xaan ta cuvi yo chihin cuehe cuan.
Ta tyicuan caa chahi cuenda chi ndo vityi saha ndo cuenda chi ndo cha cuvi ndo ñayivi chahnu. Ta saha ndo cuenda chi sehe ndo chihin cuehe cuan. Vityi tatú quita ndihyi o cayu ityi ndo, nducu ndo cuhva ta cuhun ndo Centro. Cuhva ndo cuenda yoso caa tundoho chaha chi chi ndo. Ta catyi maara ñaa tatan vaha cuvi chi ndo. Cuvi ri maando cha cuvi ndo ñayivi chahnu o cuvi ri sehe ndo.
Ta suri chahi cuenda chi ndo vityi saniñi ndo ta cachi vaha ndo. Tyicuan ta nduvaha ndo. Ñahri caa cha chicunyaa ndo caa. Cuvi cachi ndo yaha. Cuvi cachi ndo
5
ndivi ndivi. Cuvi cachi ndo coño. Cuvi cachi ndo quesu. Cuvi coho ndo sicui.
Cuvi cachi ndo ndutyi. Cuvi coho ndo minoo yutyi cha nañi Protea. Tari chihi yo chicula, tyicuan caa coho yo. Yucuan minoo yutyi cha nyee xaan tucu. Nducu tuhun ndo Centro nya cuvi iyo.
Ta saniñi ndo tachi ndo col. Ta saniñi ndo tachi ndo rábano. Tandihi nu yucu cuii cha chachi ñu toon ta saniñi ndo cachi ndo. Vityi yucuan cuvi cha nyee xaan ca. Vityi yucuan ñima cha sata ndo cuvi tatú saniñi maando ta tachi ndo. Vasi minoo nu chahan o minoo nu chito tachi ndo ta coso ndo.
Yucuan noo cha sacóte chi ndo vityi yucuan cha vaha cachi ndo tyi yucuan cuvi cha nyee xaan. Nii ri cuhvi ndo ta nii ri ña cuhvi ndo soco vaha xaan cha cachi ndo vityi nyee xaan nduvi ndo chihin.