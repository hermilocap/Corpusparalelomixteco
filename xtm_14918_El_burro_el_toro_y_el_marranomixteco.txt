Kuento burru ji’in xndiki ji’in kuchi
In burru te, jiña'a ti nuu xndiki ma:
—A yo'o chi, ma su ka kutoo ña'a de, va uni ka taa de tniñu jin sa'a o. Va ru'u ya chi, kondiso ri tutnu kondiso ri ndute, te su kuu ja ñatu ka kutoo ña'a de vi —kuu burru ma jiña'a ti nuu xndiki ma.

Te xndiki ma, jiña'a ti nuu burru ma:
Ru'u ya tna'a, va ru'u ya chi, ka sonee de yugu ma, te ja'an ri kutu ri ndii ri, te konu'ni konu'ni ni ri, te ma su jin taa de ja kaa ri. Te unde kukuee nka ma, sana jin taa de ite kaa ri —kuu xndiki ma jiña'a ti nuu burru ma.

Sani te ka'an kuchi ma:
—Ru'u ya chi, ñatu ni, va iyo ri, te kaa kaa ni maa ri. Te unde ki koo maa de, ki sia'a de ja kaa ri. Te ru'u ya chi, ka kutoo nee ña'a de va ma su na tniñu sa'a ri, chi koo koo ni ri, te jin ndaji ña'a de, te kaa kaa ni ri yi'i ma. Ni te ma su nawa sa'a ri, ni te ma su ka ndonda de nuu ri —kuu ti jiña'a ti.
