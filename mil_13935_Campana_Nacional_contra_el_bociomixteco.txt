Cháhvá
I
Na cúú cháhvá
Cháhvá nání-di bocio. CCu-di iim cuéhé sá quéé-dí dúcúm-ó. Te cuée cuée sáhnú-dá.
II
Ná sá cüu quéé cháhvá
Yiqui cüñu xíni ñuhüm-xl yúcú sá nání yodó.
Te núüm vá níh-ó yodo cahní-xl cháhvá, quéé cháhvá dücúm-ó.
Ndécu yodó xíti nduté. Ña túú xini sa ñúhúm yodó xíti ndute dico ñühum-xl xiti nduté. Te nühum-xl xiti cuéi sa cáxí-ó.
lo davá xichl na túú xiní-yü cháhvá chi ñühum yodó xíti nduté ndihi sa cáxí-ó. Te dava-ga xichl ña túú yodó ñúhúm xíti nduté ndihi sa cáxí-ó. Núüm xíám quéé cháhvá dúcúm-yü.
III
Na quídé ñáha cháhvá
Cháhvá cúú-dí iim cuéhé da tiü-di yiquí cünu ndihl ini-o. XIni ñuhü-xí cada táliná náha doctor.
Te ama sáhnu vihl-di. Te ndüu-xi iim taha. Ndüu-xl iim cuéhé díl. Te dácuitii ndacu-xl cahni ñáhá-xi.
Te ámá dácuitii quéxio-xi na cüu níhi-xi. Te ni cuü nduü cühu dúcúm-yü, ña túú tnáhíi-ga sá xlni tnüní-yü. Te ña cúú-ga cáhám-yü. Túú-á ná ndihi-yü chi ña túú-á sá xlni tnüní-yü. Ndüu téte-yü. Ña sáhnú-yü. Cüu chíndu-yü.
IV
Na xíní ñühum-xl sa cádá táhná-o cháhvá.
Xlni ñuhüm-xl quéé ñií yíhí yodó sa cáxí-ó. Xini ñuhüm-xl ñií yíhí yodó caxi-yü cuénda ndúha-yü te vá quée-ga cháhvá dúcúm-yü.
Te núüm ña túú ñií yíhí yodó, Secretaría de Salubridad taxi-de sá vídi yíhí yodo. Ndyaá ndítúhú ñáyiü cuü caxi-yü sá vídi yíhí yodó.
Núüm cuéhé níhl te quíhím-yü ndahá médicu.
Te núum ña túú níhi cuéhé, meé-ni níí yíhí yodó cada táhná-xi cahni-xi.
lo modo caduhá-o nía yíhí yódo. Ndedá-ni caa botica níh-ó yodó. Náni-xi yoduro adi yodato potasio, Cuaám-5 lim páqueté sá úú gramu. Te da quée-o yúcú xlti ndute úú dico centimitro. Ore ni dácá-xí te da quée-o xiti bomba flit. Te chucu-o núúm 100 kilo ñíí te daca-o. Te caxio.
Xehe va ndácú-xí cada táhná-xi iim ñáyiü cahu víhí tnáha. Dico ndacü-xi cada táhná-xi ñáyiü túú cáhu víhí tnáha. Te xini ñuhüm-xi caxi-yü ndyaá nduü ñíí yíhí yodó cuénda vá quée-ga cháhvá dúcúm-yü.
en el idioma Mixteco de Santa María Peñoles, Etla, Oaxaca Dic. 1961
