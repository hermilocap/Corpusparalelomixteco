Xembulu Ñuu San Juan

lean quivi quituvi tsi, toho yaha cuví ra quee ityi Mexicu. Tan vatsí ra tsicá nuu ra cuahán ra nu iyó miñi, nu iyó tyaca. lean.
Tan cuahán nyieo tucu ra. Tacan tan tsaa ra quitsi ra tsicuiñi ra yuhu ñuu ihya. Panteón ican tsicuiñi ra, ican cuví vehe ra, ican quixí ra.
Ican cuahán ra, vatsí ra; cuahán ra vatsí ra. Ican tsicuvi. Tan tsitó ra tyin vaha xaan lugar cuví ihya. Yacan javaha ra iin nu coo vihnya. Tsa cuví nducun vihnya cuví nu javaha ra iin encierro tsa cuví vihnya. Ican cuví nu iyó quiti tsa cuví nducun tsa cuaaha. Ican cacú tsi nu vihnya can. Ican tandihi nu iyó iñu can, ican cacú tsi, ican iyó ra cumí ra. Tan tsitó ra iyó ityi ihya tyin vaha lugar nu cuví ñuu ihya. Tacan tan cuahán ra cua xico ra tsa cuví nducun ican. Cua xico ra ityi ihya tyin vaha xaan tsi tsa cuví pintar. Ican cuahán ra cua xico ra. Tacan tan tsitó nyivi iyó ityi ihya tyin vaha xaan cuví ihya. Tacan tan quitsaha vatsí ra vatsí tan tsicoo ra ñuu ihya. Ican cuví vehe ra. Ican cuví ñuu ra. Ican ña cuahán ca ra ityi ihya. Cuahán ra cuahán yatyi ñi ra tan vatsí nyieo ra. Cuahán tucu ra ityi ihya, cuahán yatyi ñi ra tan vatsí nyieo ra. Tan tsicoo tandihi nuu javaha ra encierro. Ican cuví nu cuví ñuhu tyihyo nyivi. Ican cuví ñuu San Juan.
3
Tan tsicoo ra cuví ndoso. Ra cuví ndoso cuahán ra tsicá nuu ra. Tan ñaha ra ndoso cuví intuhun ñaha Ndiyuhu. Tan ra can iyó ra ihya tan cuahán tucu ra Ndiyuhu tyin nacotó ra tsi ñaha can, tyin tsa ñuhú sehe ña jaha ra. Tan tsa tsitó tandihi ra tsa cuví ndoso can. Tan catyí ra naha tyin cua cahñi ra naha tsi ra tsacatyi tyin ñuhú sehe ñaha can jaha ra. Yacan quihin ra tsi ñaha can. Cuahán ra tsihin ña ityi Mexicu can. Cuahán ra tan ña cunyeé ca ña tyin tsa cua nducahnu tsitsi ña. Ña cunyeé ña cuahán ña. Tan quita ña iin yutya nu cuví lugar iyó ndutya. Ña cunyeé cuii ca ña. lean tsicava ña. lean. Ña cuví ca caca ña.
—¿Yoso javaha yo tsi yuhu? Ihya cua cúvi yuhu —catyí ña tsihin ra.
—Ña cúvi un. Ndatsi tsa nuuhñi tsitsi un. Cuhva un tsi yu.
Ndatsi ña tsa nuuhñi tsitsi ña. Tan ndatsi tucu maa ra tsa nuuhñi tsitsi ra. Tan cañi ra cuahán. lean cuví tan cuví nacaca ña juhva. Quita ña nu cuví Nunduva, ican nduva ña. lean canyii ña iyó xembulu. lean iyó Nunduva. lean nduva ña. Soco ñaha cuví ña nduva. Tan ican cuví nu nuu ra ndoso tan cuví ra javaha ra vehe tsa cuví vehe tsa iyó Nunduva. Junvin ra cuví ra javaha ra vehe nu quitsi quivi, catyí xembulu. Tacan iyó historia tsa cuenda ñuu San Juan ihya.
